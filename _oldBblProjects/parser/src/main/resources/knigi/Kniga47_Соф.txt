СОФОНИЈА
***Софонија | Соф***

Вовед
Пророкот Софонија живеел и пророкувал во втората половина на седмиот век пр. Христос, во времето кога владеел царот Јошија и ги спроведувал верските реформи.
Долго време Јудејците очекувале да дојде од Бога ветениот Господов ден, кога Господ ќе ги уништи нивните непријатели. Пророкот Софонија ги потсетувал дека, кога тој ден ќе дојде, Господ ќе ги казни и неверните Јудејци, а не само паганските народи! Во оваа книга пророкот предупредува дека му претстои казна на Ерусалим, но и дека градот во иднина, сепак ќе биде обновен и во него ќе живеат праведни луѓе.


Глава1
Суд за Јудеја
Stih1 | Словото Господово упатено до Софонија, синот на Кушиј, син Гедалиев, син Амариев, син Езекиин, во деновите на Јошија, син Амонов, цар јудејски.
Referenca: 1,1 | referenci: Ер 1,2
Stih2 | Сѐ ќе истребам од земјата, вели Господ;
Referenca: 2 | referenci: Ер 8,13
Stih3 | ќе ги збришам луѓето и животните, ќе ги истребам птиците небески и рибите морски и ќе направам да паднат безбожниците; ќе ги истребам луѓето од лицето на земјата, вели Господ.
Referenca: 3 | referenci: Ер 7,20 Ос 4,3
Stih4 | И ќе ја протегнам раката Своја врз Јудеја и врз сите жители на Ерусалим; ќе ги истребам од тоа место остатоците на Ваал, името на служителите негови со свештениците негови,
Referenca: 4 | referenci: 4 Цар 23, 4-5.12 Ез 6,14
Stih5 | и оние, кои на покривите се поклонуваат на небесната војска, и од поклониците оние што се колнат во Господ, но се колнат и во својот цар,
Referenca: 5 | referenci: 5 Мојс 4,19 3 Цар 11,7.33 4 Цар 21, 3-5 23,13 Ер 19,13
Stih6 | како и оние, што отстапија од Господ, не Го бараат Господа ниту прашуваат за Него.
Stih7 | Замолкни пред лицето на Господ Бог, зашто близу е денот Господов. Веќе го приготви Господ жртвеното клање, ги определи и гостите свои.
Referenca: 7 | referenci: Јоил 1,15 Авак 2,20 Зах 2,17 Откр 8,1
Stih8 | Во денот на жртвата Господова, Јас ќе ги казнам кнезовите, синовите на царот и сите, што се облекуваат во облеки на туѓинци;
Referenca: 8 | referenci: 2 Мојс 3,16
Stih9 | ќе ги казнам во оној ден сите, кои го прескокнуваат прагот, што го исполнуваат домот на својот Господ со насилство и измама.
Stih10 | И во тој ден, вели Господ, ќе има вик кај Рибните Порти и ридање во новиот дел на градот, а и големо уривање на ридови.
Referenca: 10 | referenci: 4 Цар 22,14 Неем 3,3
Stih11 | Плачете жители на Махтеш, зашто загинаа сите трговци; истребени се сите што мерат сребро.
Referenca: 11 | referenci: Зах 14,21
Stih12 | А во тоа време Јас ќе го прегледам Ерусалим со светило и ќе ги казнам оние, кои седат на своите остатоци и велат во срцето свое: „Господ не прави ни добро ни лошо”;
Referenca: 12 | referenci: Ис 45,7 Ер 5,12 Пс 9,24 14,1 Плач 3,38
Stih13 | пак ќе станат богатствата нивни пљачка и куќите нивни ќе се запустат; иако градеа куќи, тие нема да живеат во нив; садеа лоза, но вино нема да пијат од неа.
Referenca: 13 | referenci: 5 Мојс 28,30-33 Амос 5,11 Мих 6,15
Страшниот ден
Stih14 | Близу е денот велик на Господ, близу е – и брзо доаѓа. Горчлив е гласот на денот Господов, ќе завика тогаш дури и најхрабриот.
Referenca: 14 | referenci: 4 Мојс 10,35 Ис 42,13 Ер 30,7 Јоил 1,15
Stih15 | Тој ден е ден на гнев, ден на жалост и на мачнотија, ден за запустување и уривање, ден на темнина и на мрак, ден облачен и маглив,
Referenca: 15 | referenci: Јоил 2,2 Амос 5,18
Stih16 | ден на труба и на боен повик против утврдените градови и високите кули.
Referenca: 16 | referenci: Ис 2,15 Јоил 2,1
Stih17 | И Јас ќе ги притеснам луѓето, и тие ќе се тетерават како слепи, зашто згрешија против Господ, и растурена ќе биде крвта нивна како прав, и телата нивни како смет.
Referenca: 17 | referenci: 5 Мојс 28,28-29 Ис 5,25 Ер 9,22
Stih18 | Ни среброто нивно, ниту златото нивно не ќе може да ги спаси во денот на гневот Господов, а од огнот на ревноста Негова ќе биде уништена целата земја, и тоа ќе биде ненадеен крај на сите жители нејзини.
Referenca: 18 | referenci: 5 Мојс 4,24 Ис 10,23 Ез 7,19 Изреки 11,4
Глава2
Позив за враќање кон Господ
Stih1 | Соберете се, соберете се, народи бесрамни,
Stih2 | додека не бидете одвеани како плева, додека уште не е дојден врз вас пламнатиот гнев Господов, додека не настапил денот на јароста Господова.
Referenca: 2,2 | referenci: Ос 13,3 Плач 2,22
Stih3 | Побарајте Го Господа, сите скромни на земјата, вие што ги извршувате законите Негови; побарајте ја правдата, побарајте ја понизноста; можеби ќе бидете заштитени во денот на гневот Господов.
Referenca: 3 | referenci: Ис 57,15 Амос 5,4
Суд за Филистеја
Stih4 | Зашто Газа ќе биде напуштена и Ашкелон ќе запусти, Ашдод ќе биде изгонет среде ден, а Екрон ќе се искорени.
Referenca: 4 | referenci: Ис 14,28-32 Ер 47 Ез 25,15-17 Амос 1,6-8 Зах 9,5
Stih5 | Тешко им на жителите од приморскиот крај, на народот од Крит! Словото Господово е против вас, Хананци, земјо филистејска! Јас ќе те истребам, и во тебе нема да има жители,
Referenca: 5 | referenci: 3,6 5 Мојс 2,23 Ис.Н. 13,2 Ер 47,4 Амос 9,7
Stih6 | па ќе стане приморскиот крај ливада, овчарско пасиште и ограда за добиток.
Referenca: 6 | referenci: Ис 65,10
Stih7 | И тој крај ќе му припадне на остатокот од домот Јудин, и ќе пасат таму и во куќите на Ашкелон вечерта ќе ја поминуваат, зашто Господ, нивниот Бог, ќе ги посети и ќе им ја измени судбината.
Referenca: 7 | referenci: Зах 10,3
Суд за Моав и Амон
Stih8 | Го чув хулењето од Моав и навредите од синовите Амонови, како се подигруваат со Мојот народ и како се шират во пределите негови,
Referenca: 8 | referenci: 4 Мојс 22,36 5 Мојс 2,19 Ис 15-16 Ер 48,1 49,6 Ез 25,1-11 Амос 1,13 2,3
Stih9 | Но жив сум Јас, вели Господ Саваот, Бог Израилев: Моав ќе биде како Содом, и синовите на Амон ќе бидат како Гомора, земја на коприви, соларник, пустина за навек; остатокот од Мојот народ ќе ги плени, и оние што ќе останат од Мојот народ, ќе ги наследи.
Referenca: 9 | referenci: 1 Мојс 19,1 Ис 13,19 14,2 Зах 2,13
Stih10 | Тоа ќе им биде цената за гордоста нивна, зашто се подигруваа и се ширеа над народот на Господ Саваот.
Referenca: 10 | referenci: Ер 48,42
Stih11 | Страшен ќе биде за нив Господ: Тој ќе ги истреби сите земни богови, и Нему ќе Му се поклонат – сите од своите места, сите острови на народите.
Referenca: 11 | referenci: Ис 24,15 42,12
Суд над Етиопија
Stih12 | И вие, Етиопјани, ќе бидете поразени од Мојот меч.
Referenca: 12 | referenci: 4 Цар 19,9 Ис 18-20 Ер 46 Ез 29-32
Суд над Асирија
Stih13 | Потоа Господ ќе ја протегне раката Своја на север, ќе го уништи Ашур, а Ниневија ќе ја претвори во урнатина, во место суво како пустина,
Stih14 | и стада ќе лежат по неа и секаков вид животни: буф и еж ќе ноќеваат врз столбовите, утки и гаврани ќе гракаат по праговите, зашто нивните кедарски градби ќе запустат.
Referenca: 14 | referenci: Ис 34,11
Stih15 | Тој ли е прочуениот град, кој живееше безгрижно и во срцето свое си велеше: „Јас сум и нема друг освен мене!?” И еве, ќе стане урнатина, легло за ѕверови! И секој што ќе помине покрај него, ќе потсвирне и ќе мавне со раката.
Referenca: 15 | referenci: Ис 47,8.10 Ер 18,16 19,8 49,17
Глава3
Грешниот Ерусалим
Stih1 | Тешко на непокорен, осквернет и насилнички град!
Stih2 | Не слуша повик, не прифаќа поука, не се надева на Господ, не се приближува до својот Бог.
Referenca: 3,2 | referenci: Амос 4,6
Stih3 | Кнезовите негови се како лавови што рикаат, судиите негови – вечерни волци, кои до утрината не оставаат ниту една коска.
Referenca: 3 | referenci: Ез 22,25-26 Изреки 28,15
Stih4 | Пророците негови се луѓе лесномислени, неверни; свештениците негови ја осквернуваат светињата, ги кршат законите.
Referenca: 4 | referenci: Ер 6,13 Ос 9,7
Stih5 | Господ е праведен среде него, не врши неправда, секое утро го произнесува Својот суд на видело, но беззаконикот не знае за срам.
Referenca: 5 | referenci: 5 Мојс 32,4 Ер 6,15 Пс 100,8
Stih6 | Јас ги истребив народите – разрушени им се тврдините; ги опустив улиците нивни, така што никој не оди по нив; разорени се градовите нивни: нема ниту еден човек, нема жител.
Stih7 | Јас реков: „Можеби ќе се исплаши од Мене, ќе прими поука; не е можно да ги заборавиле бројните Мои походи.” Но, не! Тие грижливо се трудеа да ги расипат сите свои дела.
Referenca: 7 | referenci: Амос 4,6
Народите пред Господ
Stih8 | И така, чекајте Ме, вели Господ, до оној ден, кога ќе се кренам како судија; што Јас одлучив да ги соберам народите, да ги свикам царствата, за да го излијам врз нив Мојот гнев, сета јарост на Мојот гнев; зашто од огнот на јароста Моја ќе биде уништена целата земја.
Referenca: 8 | referenci: 1,18 Ис 14,26
Stih9 | Тогаш Јас пак ќе им дадам на чистите народи уста да го призовуваат името на Господ и да Му служат еднодушно.
Referenca: 9 | referenci: Мал 1,11
Stih10 | Од краиштата отаде реките на Етиопија поклониците Мои – Моите растурени деца – ќе Ми принесат дарови.
Referenca: 10 | referenci: Ис 18,7
Stih11 | Во тој ден ти нема да се срамуваш за твоите бунтовни постапки, со кои грешеше против Мене, зашто тогаш Јас ќе ги отстранам од твојата средина горделивите фалбаџии и нема повеќе да се гордеат на Мојата света гора.
Referenca: 11 | referenci: Ис 54,4 Пс 3,4
Stih12 | Но ќе оставам среде тебе народ скромен и понизен, и тие ќе бараат закрила во името Господово.
Referenca: 12 | referenci: 2,3 Ис 14,32
Stih13 | Остатоците од Израил нема да вршат неправда, нема да зборуваат лага, и во устата нивна нема да се најде јазик сплеткарски. Тогаш ќе пасат и ќе лежат, и никој нема да ги вознемирува.
Referenca: 13 | referenci: Ис 53,9 Откр 14,5
Радосна песна
Stih14 | Радувај се, ќерко Сионова, ликувај, Израиле, весели се и радувај се од сѐ срце, ќерко ерусалимска:
Referenca: 14 | referenci: Ис 12,6 54,1 Зах 2,12 9,9
Stih15 | Господ ја одмени пресудата над тебе, го изгони непријателот твој. Господ, Царот Израилев, е среде тебе: нема повеќе да се плашиш од зло.
Referenca: 15 | referenci: Ис 40,2 Ер 8,19
Stih16 | Во оној ден ќе му речат на Ерусалим: „Не бој се” и на Сион: „Да не заслабнат рацете твои.”
Referenca: 16 | referenci: Ис 35,3-4
Stih17 | Господ, твојот Бог, е среде тебе. Тој е силен да те спаси; ќе се развесели за тебе со радост, ќе те обнови според љубовта Своја, ќе се гордее за тебе со песни, како на празничен ден.
Referenca: 17 | referenci: Ис 12,6 62,5 Ер 32,41
Божјо ветување за Неговиот народ
Stih18 | Ќе ја отстранам неволјата од тебе, за да не го носиш повеќе срамот.
Referenca: 18 | referenci: Плач 2,6
Stih19 | Ете, Јас ќе ги притеснам сите твои мачители во она време, ќе го спасам она што е куцо, ќе ги соберам расеаните и ќе им дадам чест и слава по целата земја, каде што беа под срам.
Referenca: 19 | referenci: Ез 34,11.16
Stih20 | Во она време ќе ве доведам, во она време ќе ве соберам вас, зашто ќе ве направам прочуени и почитувани меѓу сите народи на земјата, кога ќе ја изменам вашата судбина пред очите ваши, вели Господ.
Referenca: 20 | referenci: Ер 32,37 Мих 4,6
