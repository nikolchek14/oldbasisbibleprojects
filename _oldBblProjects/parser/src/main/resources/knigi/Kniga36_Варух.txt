ВАРУХ
***Варух | Варух***

Вовед
Книгата Варух се смета за дело на соработникот на пророкот Еремија кој го носи истото име (почеток на 6 в. пр. Христос), меѓутоа, конечната редакција на книгата е извршена не порано од 2 в. пр. Христос. Нејзината атрибуција како дело на Варух е литературна постапка, која често се појавува во таа епоха.
Делото е составено од четири одделни тематски целини кои, по сѐ изгледа, не се пишувани од ист писател:
Јудеите од Вавилон им се обраќаат на Јудеите во Ерусалим.
Вовед, во кој се прецизира под какви услови оваа книга, испратена до прогонетите Јудејци во Вавилон, требало да се прочита во Ерусалим за време на една церемонија за исповедување на гревовите (1,1-14).
Самиот текст на оваа исповед на гревовите (1,15-2,10), инспирирана од оној во Дан. 9; потоа следува една молба, искитена со бројни библиски цитати.
Размислување во врска со мудроста (3,9-4,4).
На крајот е поместен охрабрувачки говор упатен кон Ерусалим (4,5-5,9).


Глава1
Јудеите од Вавилон им се обраќаат на Јудеите во Ерусалим
Stih1 | Ова се зборови од книгата, што ја напиша во Вавилон Варух, синот на Нерија, син на Махсеја, син на Седекија, син на Асадија, син на Хелкија,
Referenca: 1,1 | referenci: Ер 29,1 32,12 36,4
Stih2 | во петтата година, во седмиот ден од месецот, во времето кога Халдејците го презедоа Ерусалим и го изгореа со оган.
Referenca: 2 | referenci: 4 Цар 25, 8-10 Ер 39,8 52,12-14
Stih3 | Варух ги прочита гласно зборовите од оваа книга пред Јехојахин, синот на Јоаким, јудејски цар, пред сиот народ, што беше дошол да ја слуша книгата,
Referenca: 3 | referenci: 4 Цар 24, 6-17 25,27-30 Ер 52,31-34
Stih4 | гласно пред високите царски чиновници и царските синови, пред старешините и пред сиот народ, од мал до голем, пред сите што живееја во Вавилон, покрај реката Суд,
Stih5 | и тие плачеа, постеа и се молеа пред Господ.
Referenca: 5 | referenci: Јоил 2,12 Дан 9,3 Езд 10,1 Јудита 4,12
Stih6 | Собраа и пари, секој според своите можности,
Referenca: 6 | referenci: Дела 11,29
Stih7 | и ги испратија во Ерусалим до првосвештеникот Јоаким, син на Хелкија, син Саломов, до свештениците и до сиот народ, кој се наоѓаше со него во Ерусалим,
Stih8 | Тогаш Варух ги зеде садовите однесени од домот на Господ, за да ги врати во Јудејската земја, во десеттиот ден од месецот сиван, сребрените садови, што ги беше направил јудејскиот цар Седекија, син Јошиин,
Stih9 | кога Навуходоносор, вавилонски цар, ги беше иселил од Ерусалим Јехониј и кнезовите, затворениците, моќниците и народот и ги доведе во Вавилон.
Referenca: 9 | referenci: Ер 24,1
Stih10 | И рекоа тие: „Еве, ви испраќаме пари, со нив купете сепаленици, жртви за грев и темјан, принесете ги на дар и ставете ги на жртвеникот на Господ, нашиот Бог,
Referenca: 10 | referenci: Езд 6,10
Stih11 | молете се на Господ за Навуходоносор, вавилонскиот цар, и за животот на неговиот син Валтазар, да им бидат деновите на нивниот живот на земјата како денови на небото.
Referenca: 11 | referenci: 5 Мојс 11,21 Ер 27,5 28,14 29,7 Езд 6,10
Stih12 | Господ Бог нека ни даде сила и нека ги просвети нашите очи, за да живееме под закрилата на вавилонскиот цар Навуходоносор и под закрилата на неговиот син Валтазар, за да им служиме многу дни и да најдеме милост пред нив.
Referenca: 12 | referenci: Пс 90,1 Плач 4,20 Езд 9,8
Stih13 | Молете Му се на Господ, нашиот Бог, и за нас, зашто згрешивме пред Господ, нашиот Бог, и не се одврати гневот на Господ од нас до денес.
Referenca: 13 | referenci: 1 Цар 12,19 Мих 7,9
Stih14 | Прочитајте ја оваа книга, што ви ја испраќаме, за да се објави во домот на Господ, на ден празничен и во дни бележити.”
Исповед на гревовите
Stih15 | Тогаш речете: „Правдата е во Господ, нашиот Бог, а кај нас е – срамот на лицата како денес на сите Јудејци и на оние што живеат во Ерусалим,
Referenca: 15 | referenci: 2,6 5 Мојс 9,7 Ер 7,19 Пс 43,14-15 Дан 9,7-11 Езд 9,7
Stih16 | на царевите и на кнезовите, на нашите свештеници, нашите пророци и нашите предци,
Referenca: 16 | referenci: Ер 32,32 Дан 9,8 Неем 9,32
Stih17 | зашто згрешивме пред Господ,
Referenca: 17 | referenci: Ис 42,24
Stih18 | не Му се покорувавме и не го слушавме гласот на Господ, нашиот Бог, за да живееме според заповедите на Господ, нашиот Бог, што ни ги даде.
Referenca: 18 | referenci: Дан 9,10
Stih19 | Од денот, кога Господ ги изведе нашите предци од египетската земја, па до денес, ние бевме непослушни пред Господ, нашиот Бог, и не ни беше грижа што гласот Негов не го слушавме.
Referenca: 19 | referenci: 1 Цар 8,8 Ер 7,24-25 Дан 9,11 Езд 9,7
Stih20 | Затоа нѐ постигнаа неволји и клетви, што ги одреди Господ пред својот слуга Мојсеј во оној ден, кога Тој ги изведе нашите предци од египетската земја, за да ни ја даде земјата, во која тече мед и млеко.
Referenca: 20 | referenci: 2 Мојс 3,8.17 13,5 33,3 5 Мојс 11,26-28 27,15-26 28,15-69 29,20 Ер 11,4-5 Дан 9,11
Stih21 | Не го послушавме гласот на Господ, нашиот Бог – сите зборови искажани преку пророците, кои Тој ни ги прати нам,
Referenca: 21 | referenci: Ер 25,4
Stih22 | туку секој од нас одеше според мислите на своето лошо срце, служејќи им на други богови и вршејќи лоши дела пред очите на Господ, нашиот Бог.”
Referenca: 22 | referenci: Ис 65,2 Ер 11,8 16,12 18,12
Глава2
Stih1 | Затоа Господ го исполни својот збор, кој го беше изрекол против нас и против нашите судии, кои му судеа на Израил, и против нашите цареви, и против нашите кнезови и против секој Израилец и Јудеец,
Referenca: 2,1 | referenci: 2,24 Дан 9,12
Stih2 | под целото небо не беше направил нешто такво, какво што направи во Ерусалим според она што е напишано во Мојсеевиот закон,
Referenca: 2 | referenci: Ез 5,9 Дан 9,13
Stih3 | дека ние ќе ги јадеме – еден телото на својот син, а друг – телото на својата ќерка.
Referenca: 3 | referenci: 5 Мојс 28,53 Плач 2,20 4,10
Stih4 | Тој ги направи поданици на сите царства околу нас, да бидеме за подбив и проклетство кај сите околни народи, меѓу кои ги распрсна Господ.
Referenca: 4 | referenci: Тов 3,4
Stih5 | Се најдовме долу, а не на врвот, затоа што згрешивме пред Господ, нашиот Бог, и не го слушавме Неговиот глас.
Referenca: 5 | referenci: 5 Мојс 28,13 Ис 42,24 Ер 7,24
Stih6 | Правдата е во Господ, нашиот Бог, а кај нас и кај нашите татковци – срам по лицата како денес.
Referenca: 6 | referenci: 1,15 Дан 9,7
Stih7 | Нас нѐ постигнаа сите оние зла, што Господ ги изрече против нас.
Stih8 | Не се молевме пред лицето на Господ, да го одврати секого од помислите на неговото лошо срце.
Referenca: 8 | referenci: Дан 9,13
Stih9 | Господ будно ги следеше тие зла и ги испрати врз нас, зашто Тој е праведен во сите свои дела што ни ги заповеда.
Referenca: 9 | referenci: Ер 1,12 31,28 44,27 Дан 9,14
Stih10 | Но ние не го слушавме Неговиот глас, за да живееме според Неговите заповеди, што ни ги даде пред нашето лице.
Молба
Stih11 | И сега, Господи, Боже Израилев, Ти Кој го изведе Твојот народ со силна рака од египетската земја, со знаменија и чуда, со голема сила и со Твојата крената десница и си создаде име како денес,
Referenca: 11 | referenci: 5 Мојс 4,34 26,8 Ер 32,20 Дан 9,15
Stih12 | ние згрешивме, постапувавме беззаконо и неправедно против сите Твои заповеди, Господи, Боже наш!
Referenca: 12 | referenci: 3 Цар 8,47 Пс 105,6 Дан 9,5
Stih13 | Гневот Твој нека се одврати од нас, зашто само малкумина останавме меѓу народите, меѓу кои нѐ распрсна.
Referenca: 13 | referenci: Ер 42,2 Дан 9,16
Stih14 | Господи, чуј ја нашата молитва и нашата молба, и избави нѐ заради Тебе и подари ни милост пред лицето на оние, кои нѐ преселија,
Referenca: 14 | referenci: Пс 142,11
Stih15 | та целата земја да познае дека Ти Господи, си нашиот Бог, дека Твоето име се призовува над целиот Израил и над родот негов.
Referenca: 15 | referenci: 4 Мојс 6,27 1 Цар 17,46 Ер 7,30 14,9
Stih16 | Погледај, Господи, од светиот Твој дом и спомни си за нас; наклони го Твоето уво, Господи, и слушни нѐ!
Referenca: 16 | referenci: 5 Мојс 26,15 4 Цар 19,16 Дан 9,18 2 Лет 6,21.30 6,33.39 30,27
Stih17 | отвори ги Твоите очи и погледни, зашто мртвите во подземниот свет, чиј дух е земен од нивната внатрешност, нема веќе да Го прославуваат Господа и нема да Му благодарат;
Referenca: 17 | referenci: Ис 38,18 Пс 6,5 30,9 88,11-12 115,17 Сир 17, 27-28
Stih18 | туку само душа нажалена, поради зла, што оди наведната и натажена, со очи без светлина и изгладнета, само таа ќе Те прославува и ќе говори за Твојата правда, Господи!
Referenca: 18 | referenci: 5 Мојс 28,65 Пс 37,6 57,6 69,3 73,21 107,5.9.36 119,82.123 145,14 146,7-8 Лк 1,53
Stih19 | Господи, Боже наш, не ја принесуваме оваа наша молба за милосрдност пред Твоето лице според праведните постапки на нашите предци и на нашите цареви;
Referenca: 19 | referenci: Дан 9,18
Stih20 | Ти ги испрати врз нас Твојот гнев и Твојата лутина, како што беше говорел преку Твоите слуги, пророците.
Referenca: 20 | referenci: 1,13
Stih21 | Вака вели Господ: „Наведнете ги вашите рамења и работете за вавилонскиот цар, па ќе живеете во земјата, што им ја дадов на вашите предци;
Referenca: 21 | referenci: Ер 27,6-12 28,14
Stih22 | ако, пак, не го послушате гласот на Господ, за да му служите на вавилонскиот цар,
Stih23 | Јас ќе направам во јудејските градови и во ерусалимската околина да исчезне глас на веселба и радост, глас на младоженец и глас на невеста и по целата таа земја нема да остане трага од жители.”
Referenca: 23 | referenci: Ер 7,34 16,9 25,10.11 Откр 18,22-23
Stih24 | Но ние не го послушавме Твојот глас, за да му служиме на вавилонскиот цар и Ти ги исполни Твоите зборови, што ги говореше преку Твоите слуги, пророците, дека коските на нашите цареви и коските на нашите татковци ќе бидат исфрлени од своето место.
Referenca: 24 | referenci: 2,1 Ер 8,1-2 16,4 25,33
Stih25 | И, еве, тие се исфрлени на дневниот пек и на ноќниот студ, а умираа во тешки маки од чума, од глад, од меч и од прогонство.
Referenca: 25 | referenci: Ер 14,12 21,7.9 24,10 36,30 Ез 5,12.17 14,21 Откр 6,8
Stih26 | Ти го остави домот, кој го носи Твоето име и го направи она што е тој денес, поради беззаконието на домот Израилев и на домот Јудин.
Referenca: 26 | referenci: 2,15 Ер 7,14
Stih27 | Ти, Господи, Боже наш, со нас постапи според Твојата голема добрина и според Твојата голема милост;
Stih28 | како што рече преку Твојот слуга Мојсеј во оној ден, кога му заповеда да го напише Твојот закон за синовите Израилеви, со овие зборови, велејќи:
Referenca: 28 | referenci: 3 Мојс 26,14-45
Stih29 | „Ако не го послушате гласот Мој, ова големо и многубројно множество народ секако многу ќе се намали меѓу народите, меѓу кои ќе го расеам.
Referenca: 29 | referenci: 2,13 3 Мојс 26,39 5 Мојс 4,25-31 28,58-68 30,1-10 Ер 24,5-7 32,37-41 42,2
Stih30 | Јас знам дека тие нема да Ме послушаат, зашто се тврдоглав народ, но во земјата на своето прогонство ќе се обратат кон своето срце,
Referenca: 30 | referenci: 2 Мојс 32,9 33,3 34,9 3 Мојс 26,40-41 5 Мојс 4,29-30 9,6 31,27 3 Цар 8, 47-48 Ос 6,1
Stih31 | ќе познаат дека Јас сум нивниот Господ Бог. Јас ќе им дадам срце, и ќе разберат и уши – и ќе чујат.
Referenca: 31 | referenci: 2 Мојс 7,5 Ер 24,7 Ез 6,7 11,19 18,31 28,26 36,26 39,22
Stih32 | Ќе Ме прослават во земјата на своето прогонство, ќе си спомнат за Моето име,
Referenca: 32 | referenci: Ез 6,9 Зах 10,9 Пс 77,4 Неем 4,15
Stih33 | и ќе се одвратат од жестокоста своја и од лошите дела; ќе си спомнат за своите татковци, кои згрешија пред Господ.
Stih34 | И Јас ќе ги вратам во земјата, која со клетва им ја ветив на нивните предци, на Авраам, на Исак и на Јаков, и тие ќе владеат со неа; тогаш ќе ги умножам и нема веќе да се намалуваат.
Referenca: 34 | referenci: 5 Мојс 30,5 Ер 16,15
Stih35 | И ќе склучам со нив вечен завет: Јас ќе им бидам нивни Бог, а тие ќе Ми бидат Мој народ. И нема веќе да го изгонам Мојот народ Израил, од земјата, што сум им ја дал.”
Referenca: 35 | referenci: Ер 31,31-37 32,40 50,5 Ез 37,26-27 Зах 13,9 Плач 4,22 Евр 8,8-12
Глава3
Stih1 | Господи, Седржителе, Боже Израилев, кон Тебе вика притеснетата душа и натажениот дух;
Referenca: 3,1 | referenci: Пс 60,2 102,1 120,1 143,4
Stih2 | Чуј ме, Господи, и смилувај се, зашто Ти си Бог милосрден; смилувај се, зашто згрешивме пред Тебе;
Stih3 | Ти вечно живееш, а ние вечно загинуваме.
Referenca: 3 | referenci: Пс 9,6 102,12 145,13 146,10 Плач 5,19
Stih4 | Господи, Седржителе, Боже Израилев, послушај ја молитвата на умрените од Израил и на нивните синови, кои згрешија пред Тебе, кои не го послушаа гласот на Господ, својот Бог, па затоа нѐ снајдоа неволји.
Referenca: 4 | referenci: Ис 59,10 Ез 37,1-14
Stih5 | Не спомнувај си за беззаконијата на нашите предци, туку спомни си во тој час за Својата рака и за Своето име,
Referenca: 5 | referenci: Ез 20,14 Пс 78,9
Stih6 | зашто Ти си Господ, нашиот Бог и ние ќе Те прославуваме, Господи!
Stih7 | Затоа си го вселил стравот Твој во нашето срце, за да го повикуваме Твоето име; а ние ќе Те прославуваме во нашето прогонство, бидејќи од нашето срце ја отфрливме секоја неправда на нашите предци, кои згрешија пред Тебе.
Referenca: 7 | referenci: Ер 32,39-40
Stih8 | Еве, ние сме сѐуште во ова заточеништво, каде што си нѐ распрснал за хула, за проклетство, и за казна поради сите неправди на нашите предци, кои отстапија од Господ, нашиот Бог.
Referenca: 8 | referenci: 2,4 Ер 42,18
Заборавената мудрост
Stih9 | Чуј ги, Израиле, заповедите на животот, послушајте, за да ја научите мудроста.
Referenca: 9 | referenci: 5 Мојс 4,1 Пс 77,1 Изреки 4,20-23
Stih10 | Зошто Израиле, во земјата на непријателите? Зошто ти остаре во туѓа земја
Stih11 | и се оскверни заедно со мртвите? Се вбројуваш кон оние, што се во пеколот,
Referenca: 11 | referenci: 3 Мојс 22,4 4 Мојс 19,11-19 Пс 27,1 88,5
Stih12 | си го оставил изворот на мудроста.
Referenca: 12 | referenci: Ер 2,13 17,13 Пс 35,9
Stih13 | Ако одеше по Божјиот пат, ќе живееше мирно довека.
Referenca: 13 | referenci: Ис 48,18
Stih14 | Научи каде се наоѓа мудроста, каде е силата, и каде е остроумноста, па заедно со тоа да разбереш во што е долговечноста и животот и каде се наоѓа светлината на очите и мирот.
Referenca: 14 | referenci: 5 Мојс 4, 6-8 Изреки 3,2.16 8,14 Сир 1,12
Мудроста не е на дофат на луѓето
Stih15 | Кој го открил живеалиштето на мудроста и кој влегол во нејзините ризници?
Referenca: 15 | referenci: Јов 28,12.20 Сир 1,6гр.
Stih16 | Каде се владетелите на народите и оние што господарат над земните ѕверови
Referenca: 16 | referenci: Ер 27,6 Дан 2,38 Јудита 11,7 Мудр 9,2 Сир 17,4
Stih17 | и оние што си играа со птиците небески и оние што трупаа сребро и злато – она на што се надеваат и луѓе, чии имоти крај немаат?
Referenca: 17 | referenci: Ез 28,3-4 Изреки 2,4 3,14
Stih18 | Каде се оние, кои со голем труд сребро коваа и чии сребрени ракотворби број немаат?
Stih19 | Тие исчезнаа, во пеколот слегнаа; на нивно место други се издигнаа.
Referenca: 19 | referenci: Проп 1,4
Stih20 | Помладите видоа светлина и живееја на земјата, но патот на мудроста не го познаа;
Stih21 | не ги разбраа нејзините патеки и нивните синови не ја најдоа; далеку останаа од нејзиниот пат.
Stih22 | Не се слушаше за неа во Ханан, ниту ја видоа во Теман.
Referenca: 22 | referenci: Ер 49,7
Stih23 | Ни синовите на Агара кои бараа земно знаење. Ни трговците од Меран и Теман, ниту пак, раскажувачите на басни и истражувачите на знаењето, патот на мудроста не го познаа и патеките нејзини не ги забележаа.
Referenca: 23 | referenci: 1 Мојс 16,15 25,12 Ер 49,7 Јов 2,11
Stih24 | О, Израиле, колку е голем Божјиот дом, колку е опширно местото на Неговото владеење!
Stih25 | Тој е голем и крај нема, висок е и неизмерлив;
Stih26 | таму во почетокот имаше прочуени силни јунаци, многу големи и вешти во војување,
Referenca: 26 | referenci: 1 Мојс 6,4 Мудр 14,6
Stih27 | но нив Господ не ги избра, и не им го откри патот на мудроста;
Stih28 | тие изгинаа затоа што немаа разумност, изгинаа од своето безумие.
Stih29 | Кој се качил на небото, па да ја дофати на облаците и да ја симне оттаму?
Referenca: 29 | referenci: 5 Мојс 30,11-14 Сир 24,4
Stih30 | Кој премина мориња и ја најде, и кој ќе ја донесе неа – подобрата од чисто злато?
Referenca: 30 | referenci: Јов 28,15
Stih31 | Патот до неа никој не го знае и никој не помислува на нејзините патеки.
Referenca: 31 | referenci: Јов 28,12
Мудроста – дар зачуван од Бога за Израил
Stih32 | Но Оној, Кој знае сѐ, Тој ја откри со разумот Свој, Оној Кој ја создаде земјата за вечни времиња и ја исполни со животни,
Referenca: 32 | referenci: Јов 28, 23-27
Stih33 | Оној, Кој ја испрати светлината – и таа доаѓа, ја повикува – и таа со трепет Го слуша,
Referenca: 33 | referenci: Јов 38,35
Stih34 | и ѕвездите на своите места засветеа и се зарадуваа.
Referenca: 34 | referenci: Сир 43, 9-10 Ис 40,26
Stih35 | Тој ги повикува, а тие Му одговараат: „Еве нѐ!” И радосно болснаа пред својот Создател.
Referenca: 35 | referenci: Ис 40,26 Пс 147,4 Јов 38,35
Stih36 | Тој е нашиот Бог; никој со Него не може да се спореди.
Referenca: 36 | referenci: Ис 43,10 44,6 45,18
Stih37 | Тој ги најде сите патишта на мудроста и му ја подари на Својот слуга Јаков, на Својот омилен Израил.
Referenca: 37 | referenci: Ис 44,2 Пс 147,19 Јов 28,23 Сир 4, 11-12
Stih38 | Потоа Тој се јави на земјата и живееше меѓу луѓето.
Referenca: 38 | referenci: Изреки 8,31 Мудр 1,6 Сир 24, 23-24 Јн 1,14
Глава4
Stih1 | Еве ја книгата на Божјите заповеди и на Законот, кој трае вечно. Тие што ја пазат – вечно ќе живеат, а ќе умрат оние што ќе ја остават.
Referenca: 4,1 | referenci: 3 Мојс 18,5 5 Мојс 4,1 6,1-2 8,1 Ез 18,9. 17-21 Сир 45,5
Stih2 | Врати се, Јакове, и земи ја, оди по болскотот на нејзината светлина!
Referenca: 2 | referenci: Ис 2,5 60,3 Ер 3,12 Ез 14,6 Ос 14,2
Stih3 | Твојата слава не давај му ја на друг, ниту она што е корисно за тебе – на туѓ народ.
Stih4 | Блажени сме Израиле, што го знаеме угодното пред Бога.
Referenca: 4 | referenci: 5 Мојс 4,8.37-40 10,21 Пс 147,8-9 Мудр 9,18
Заточените треба да се охрабрат
Stih5 | Охрабри се, народе мој, ти – спомену Израилев!
Stih6 | Вие сте продадени на незнабошците – не да загинете, туку затоа што Господа Го разгневивте; предадени сте на непријателите
Referenca: 6 | referenci: 5 Мојс 32,16.30 Ис 50,1 52,3 Суд 2,14 3,8 4,2.9
Stih7 | затоа што Го разгневивте Создателот свој, принесувајќи им жртви на зли духови, а не на Бога.
Referenca: 7 | referenci: 3 Мојс 17,7 5 Мојс 32,17 Ис 1,2 27,11 46,3 Пс 106.37 Изреки 14,31 1 Кор 10,20
Stih8 | Вие Го заборавивте вечниот Бог, Кој ве храни, а го ожалостивте и Ерусалим, кој ве отхрани;
Referenca: 8 | referenci: 5 Мојс 8,11.14.19 32,18 Ис 51,13 Ос 8,14
Stih9 | зашто тој го виде испратениот врз вас од Господ гнев, и рече: „Слушајте, соседи Сионски, Бог ми испрати голема тага.
Stih10 | Јас го видов заробувањето на моите синови и ќерки, коешто Вечниот го испрати на нив.
Stih11 | Јас ги хранев со радост, а ги отпуштив со болка и жалост.
Referenca: 11 | referenci: Ер 31,9 Плач 1,2.16
Stih12 | Никој нека не ми се радува на мене вдовецот, кој сум оставен од мнозина; јас опустев поради гревовите на моите деца, зашто тие се отклонија од Божјиот закон;
Referenca: 12 | referenci: Ис 49,21 Плач 1,1-2
Stih13 | не ги познаа Божјите наредби, не одеа по патот на Божјите заповеди и не чекореа по патеките на поуката во Неговата правда.
Referenca: 13 | referenci: Ер 18,15
Stih14 | Дојдете, сожители сионски, спомнете си за ропството на Моите синови и ќерки, коешто Вечниот го испрати врз нив.
Stih15 | Тој испрати против нив народ далечен, бесрамен и туѓ – затоа што не се засрамија од старец и не се сожалија над дете,
Referenca: 15 | referenci: 5 Мојс 28,49-50 Ер 5,15 6,22
Stih16 | на вдовицата ѝ ги одведоа нејзините мили синови, и осамената ја лишија од нејзините ќерки.
Ерусалим ги храбри своите чеда
Stih17 | А, пак, јас со што можам да ви помогнам?
Stih18 | Оној Кој ги испрати врз вас тие зла, Тој ќе ве избави од рацете на вашите непријатели.
Referenca: 18 | referenci: Ер 32,42 Ез 60,15
Stih19 | Дојдете, деца, дојдете, зашто запустев.
Stih20 | Ја соблеков облеката на мирот, а се облеков во облеката на мојата молитва: во сите мои денови Господа ќе Го повикувам.
Referenca: 20 | referenci: 1 Мојс 37,34 Ис 22,12 Ер 48,37 Ез 27,31
Stih21 | Охрабрете се, чеда, повикајте кон Господ, Тој ќе ве избави од насилство и од непријателски раце.
Stih22 | Зашто од почетокот се надевав на Вечниот за вашето спасение; врз Мене дојде од Светиот радост за милоста, која скоро ќе ви дојде од Вечниот, од Спасителот наш.
Referenca: 22 | referenci: Ис 6,3 40,25 43,15 Ос 11,9 12,1 Јов 6,10 Лк 1,78
Stih23 | Јас ве испраќав со тага и со жалост, но Бог ќе ве поврати кај мене со радост и веселба довека.
Referenca: 23 | referenci: Ис 51,11 61,7 Ер 31,12
Stih24 | Зашто, како што соседите на Сион ве видоа како ве водат во ропство, така набргу ќе го видат вашето од Бога спасение, што ќе ви дојде со голема слава и велелепие од Вечниот.
Referenca: 24 | referenci: Ис 60,1
Stih25 | Деца, потрпете го Божјиот гнев што ве постигна: те прогонува твојот непријател, но набргу ќе ја видиш неговата пропаст и ќе стапнеш на вратот негов.
Referenca: 25 | referenci: 5 Мојс 33,29 Ис.Н. 10,24 Ис 51,23 Пс 65,12 110,1
Stih26 | Моите чеда, со нежност одгледани, тргнаа по нерамни патишта; фатени се како стадо – разграбени од непријателот.
Referenca: 26 | referenci: Плач 4,5
Stih27 | Охрабрете се, чеда, кон Бога викајте; за вас ќе си спомне Оној, Кој ви го испрати ова.
Stih28 | Каква што беше вашата решеност за да се оддалечите од Бога, зголемете ја сега десетпати – за да се свртите и да Го побарате,
Stih29 | зашто Оној, Кој ви ги испрати овие маки, Тој ќе ви испрати вечна радост со спасение.
Охрабри се, Ерусалиме!
Stih30 | Охрабри се, Ерусалиме, Оној Кој ти го даде името – Тој ќе те утеши!
Referenca: 30 | referenci: Ис 40,1 49,13 60,14 66,11.13 Зах 1,13 Пс 45,4
Stih31 | Тешко им на оние што те ожалостија и се радуваа на твоето паѓање!
Referenca: 31 | referenci: Сир 27,29
Stih32 | Тешко им на градовите, на кои им робуваа твоите деца, тешко ѝ на земјата, што ги прими твоите синови!
Referenca: 32 | referenci: Ис 13,19-22
Stih33 | Како што му се радуваше на твоето паѓање, и се веселеше на твојата пропаст, така ќе се ожалости за своето опустошување.
Stih34 | Јас ќе направам да не се радува на многу народ; горделивоста нејзина во тагување ќе се претвори,
Referenca: 34 | referenci: Плач 5,15 Јов 30,31
Stih35 | зашто врз неа ќе дојде оган до Вечниот за многу дни, и долго, долго време во неа зли духови ќе живеат.
Referenca: 35 | referenci: Ис 13,21 34,14 47,14 Ер 50,39
Stih36 | Ерусалиме, погледни кон исток, види ја радоста, што ти доаѓа од Бога.
Stih37 | Ете доаѓаат твоите синови, што ги отпушти, доаѓаат собрани од исток до запад, по заповед од Светиот, зарадувани со Божја слава.
Referenca: 37 | referenci: Ис 60,4 43,5-7 Тов 13,12 Ис 43,5 Зах 8,7
Глава5
Stih1 | Ерусалиме, соблечи ја од себе облеката на плачот и на твоите маки и облечи се засекогаш со убавината на Божјата слава!
Referenca: 5,1-2 | referenci: Ис 49,18 52,1 61,10 62,3
Stih2 | Облечи се во облеката на правдата од Бога, стави го на својата глава венецот од славата на Вечниот;
Stih3 | Бог ќе му ја покаже твојата слава на целиот свет под небото.
Referenca: 3 | referenci: Ис 60,1 62,1-4
Stih4 | Бог ќе те нарече засекогаш: мир на правдата и слава на побожноста.
Referenca: 4 | referenci: Ис 1,26 43,1 60,14 62,4.12 Ер 33,16 Ез 48,35
Stih5 | Ерусалиме, стани и застани на високо место, погледај кон исток и види ги твоите деца, собрани од исток до запад, по заповед на Светиот, радосни што Бог се сетил за нив.
Referenca: 5 | referenci: Ис 51,17 60,1.4
Stih6 | Тие отидоа пеш од тебе, од непријателот водени, но Бог ќе ги доведе кај тебе, носени во слава, како царски синови;
Referenca: 6 | referenci: Ис 60,4 66,20
Stih7 | Бог нареди да се снижат сите високи гори и вечните ридишта да се спуштат, а долините да се исполнат, за да се израмни земјата, та Израил цврсто да чекори со Божјата слава,
Referenca: 7 | referenci: Ис 40,4 42,16 49,11
Stih8 | а шумите и секое дрво миризливо, по Божја повелба, на Израил сенка да му прават.
Referenca: 8 | referenci: Ис 41,19 55,13
Stih9 | Бог ќе го води Израил во радост, со светлината на Својата слава, со Својата милост и правда.
Referenca: 9 | referenci: 2 Мојс 13,21-22 Ис 55,12 Пс 104,43
