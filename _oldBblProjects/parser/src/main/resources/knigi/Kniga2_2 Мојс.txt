ИСХОД
(ВТОРА КНИГА МОЈСЕЕВА)
***Исход  (Втора книга Мојсеева) | 2 Мојс***

Вовед
„Јас сум Господ, Бог твој, Кој те изведе од земјата египетска, од домот на ропството.” Овој централен стих од книгата Исход (20,2), ја открива смислата на насловот на втората библиска книга (Исход=Излез), а упатува и на нејзината содржина: Бог е избавител на Својот народ. Истовремено овој стих претставува основа на Десетте Божји заповеди. Бог Кој од љубов ги спаси Израилците, им дава можност и тие да ја покажат нивната љубов кон Него, придржувајќи се кон Неговите заповеди.
Израилците, кои во минатото најдоа спас во Египет (1 Мојс. 45,17-20; 47,11), со текот на времето станаа многуброен народ, но и робови на египетските фараони. Бог меѓутоа, не останува рамнодушен кон страдањата на Израилците; Тој избира еден меѓу нив, Мојсеј, за да им биде водач и преку бројни казни и чуда ги принудува Египќаните да го ослободат израилскиот народ и да го остават непречено да ја напушти земјата (1,1-15,21). Потоа Бог ги води и им помага на Израилците за време на целото патување низ Синајската Пустина (15,22-18,27), Тој прави од Израил Свој народ, склучувајќи со него сојуз на планината Синај и соопштувајќи му ги истовремено, Божјите заповеди (19,124,18). Мојсеј ги добива неопходните упатства за градбата на скинијата (25-31). Народот на Израил запаѓа во идолопоклонство, правејќи си божество во вид на златно теле, по што следува острата Божја интервенција (32-34). Книгата завршува со расказот за градбата на скинијата, во која се манифестира постојаното Божјо присуство (35-40).
Во името на жртвите од сите видови ропство, во сите времиња, оваа книга покажува што претставува вистинската слобода: тоа е слободата што Самиот Бог ја дава, за да му овозможи на човекот да биде во општење со Него и со другите луѓе.


Глава1
Израилците – робови во Египет
Stih1 | А овие се имињата на синовите Израилеви, кои дојдоа во Египет со Јаков; секој со своето семејство дојде.
Referenca: 1,1 | referenci: 1 Мојс 46,8-27
Stih2 | Рувим, Симон, Левиј и Јуда,
Stih3 | Исахар, Завулон и Венијамин,
Stih4 | Дан и Нефталим, Гад и Асир.
Referenca: 4 | referenci: 1 Мојс 35,25-26
Stih5 | И сите, кои произлегоа од Јаков, беа седумдесет (и пет) души, а Јосиф, пак, беше во Египет.
Referenca: 5 | referenci: 1 Мојс 46,26 5 Мојс 10,22
Stih6 | Потоа умре Јосиф и сите браќа негови, и сиот нивни род;
Referenca: 6 | referenci: 1 Мојс 50,26 Дела 7,15
Stih7 | а синовите израилски се народија и се намножија, станаа многу, и се засилија многу, така што земјата се наполни со нив.
Referenca: 7 | referenci: 1,9 1 Мојс 12,2 5 Мојс 7,13 26,5 Пс 104, 24-25 Јудита 5,10-11 Дела 7, 17-19 13,17
Stih8 | Тогаш во Египет се зацари нов цар, кој не знаеше за Јосиф,
Stih9 | и му рече на својот народ: „Еве, народот на синовите израилски е многуброен и посилен од нас.
Referenca: 9 | referenci: 1,7 1 Мојс 26,16
Stih10 | Па ајде да ги надмудриме за да не се размножуваат; и, ако настане војна, да не се здружат со непријателите наши и да удрат на нас, па да си отидат од нашата земја.”
Referenca: 10 | referenci: Пс 70,10 83,3 105,24-25 Дела 7, 17-19
Stih11 | И поставија над нив надзорници над работите за да ги мачат со тешка работа. И тие му ги изградија на фараонот Питом, Рамзес (и Он, сега наречен Илиопол), градови – складишта.
Referenca: 11 | referenci: 2,11 1 Мојс 15,13 47,11
Stih12 | Но, колку повеќе ги мачеа, толку повеќе се множеа и се засилуваа така што Египќаните започнаа да се плашат од синовите на Израил.
Stih13 | Затоа Египќаните ги угнетуваа синовите на Израил со жестокост,
Referenca: 13 | referenci: 5 Мојс 26,6
Stih14 | и им го загорчуваа животот со тешки работи со кал и со правење тули, и со разни полски работи, и со секаква друга работа, ги измачуваа немилосрдно.
Referenca: 14 | referenci: 5 Мојс 26,6 Ис 14,3
Насилието на фараонот врз Израилците
Stih15 | Освен тоа, царот египетски им заповеда на еврејските бабици, од кои на едната ѝ беше името Шифра, а на другата Пуа;
Stih16 | и им рече: „Кога ќе бабувате кај Еврејките, и при породувањето, ако видите дека е машко, убијте го, а ако биде женско, нека живее!”
Referenca: 16 | referenci: 1,22
Stih17 | Но бабиците се плашеа од Бога и не правеа така, како што им заповеда египетскиот цар, туку ги оставаа машките деца живи.
Referenca: 17 | referenci: 1,21 1 Цар 22,17 Изреки 16,6 Дан 3,16-18 Дела 5,29
Stih18 | А египетскиот цар ги повика бабиците и им рече: „Зошто правите така и ги оставате машките деца во живот?”
Stih19 | А бабиците му одговорија на фараонот: „Еврејките не се како египетските жени: зашто тие се јаки и пред да дојде бабицата, веќе родиле.”
Stih20 | Бог беше добар кон бабиците и народот се множеше и многу се засилуваше.
Referenca: 20 | referenci: 1,17 1 Цар 2,35 2 Цар 7,11.27-29 3 Цар 11,38
Stih21 | И бидејќи бабиците се плашеа од Бога, Бог ги умножи нивните семејства.
Stih22 | Тогаш фараонот му заповеда на целиот свој народ, велејќи: „Секое машко кое ќе се роди кај Евреите, фрлајте го в река: само женските деца оставајте ги во живот.”
Referenca: 22 | referenci: 1,16 Дела 7,19
Глава2
Раѓањето и детството на Мојсеј
Stih1 | Еден човек од племето Левиево отиде и си зеде жена од ќерките Левиеви.
Referenca: 2,1 | referenci: 6,20 1 Мојс 29,34 4 Мојс 26,59
Stih2 | Жената зачна и роди машко дете; па кога виде дека е многу убаво, го криеше три месеци.
Referenca: 2 | referenci: 1 Мојс 39,6 Дела 7, 20-29 Евр 11, 23-27
Stih3 | Но, кога не можеше повеќе да го крие, зеде кошниче од трски го облепи со асфалт и смола; и, откако го стави детето во него, го однесе во трската крај реката.
Referenca: 3 | referenci: 1 Мојс 6,14
Stih4 | А сестрата негова застана подалеку, за да гледа што ќе стане со него.
Referenca: 4 | referenci: 15,20
Stih5 | Ќерката, пак, фараонова слезе до реката, за да се капе, а и нејзините слугинки одеа покрај реката. Таа го забележа кошничето во трската, па испрати една од слугинките свои, да го донесе.
Referenca: 5 | referenci: 7,15
Stih6 | А кога го отвори, виде дете; и тогаш детето заплака. Таа се смили над него и рече: „Ова е еврејско дете.”
Stih7 | Тогаш сестрата негова ѝ рече на фараоновата ќерка: „Сакаш ли да одам да викнам доилка Еврејка, да ти го дои детето?”
Stih8 | А фараоновата ќерка ѝ рече: „Оди!” И девојчето отиде, и ја викна мајката на детето.
Stih9 | Фараоновата ќерка ѝ рече: „Чувај го ова дете, и дој ми го; а јас ќе ти платам.” И го зеде жената детето и го доеше.
Stih10 | А кога детето порасна, го одведе кај ќерката фараонова, и таа го посини. И му стави име Мојсеј, велејќи: „Зашто од вода го извадив.”
Referenca: 10 | referenci: 1 Цар 1,20 2 Цар 22,17 Дела 7,21
Мојсеј бега во мидјанската земја
Stih11 | По многу време, кога Мојсеј порасна, отиде меѓу браќата свои (синовите Израилеви), и ја виде маката нивна. И забележа како еден Египќанец бие Евреин – еден од браќата негови (синовите Израилеви).
Referenca: 11 | referenci: Дела 7,23 Евр 11, 24-27
Stih12 | Се обѕрна на сите страни, и, кога виде дека нема никој, го уби Египќанецот и го закопа во песокот.
Stih13 | Утредента излезе пак и виде двајца мажи Евреи како се тепаат и му рече на оној, кој беше виновен: „Зошто го биеш ближниот свој?”
Referenca: 13 | referenci: 1 Мојс 13,8 Дела 7,26
Stih14 | А тој одговори: „Кој те постави тебе за старешина и судија над нас? Да не сакаш и мене да ме убиеш, како што го уби (вчера) Египќанецот?” Тогаш Мојсеј се уплаши и рече: „Значи, се разбрало за ова!”
Referenca: 14 | referenci: Дела 7,27.35
Stih15 | И фараонот чу за ова, па сакаше да го погуби Мојсеј. Но Мојсеј избега од фараонот и отиде во мидјанската земја, и седна крај еден извор.
Referenca: 15 | referenci: 4,19 Дела 7,29 Евр 11,27
Stih16 | А свештеникот мидјански, пак, имаше седум ќерки (кои ги пасеа овците на својот татко Јотор). И тие дојдоа и црпеа вода и ги наполнија поилата, за да го напојат стадото на својот татко.
Referenca: 16 | referenci: 3,1 18,1 1 Мојс 24,11 30,38
Stih17 | Но дојдоа овчари, и ги истераа, а Мојсеј стана и ги одбрани, им налеа вода и им го напои стадото.
Referenca: 17 | referenci: 1 Мојс 29,10
Stih18 | Тие се вратија кај таткото свој Рагуил а, а тој ги праша: „Зошто толку бргу се вративте денес?”
Referenca: 18 | referenci: 4 Мојс 10,29
Stih19 | Тие одговорија: „Еден Египќанец нѐ одбрани од овчарите, дури ни извади вода и ни ги напои овците.”
Stih20 | А тој им рече на своите ќерки: „Па, каде е тој? Зошто сте го оставиле така тој човек? Поканете го да јаде со нас!”
Stih21 | И Мојсеј реши да живее кај тој човек, а тој му ја даде на Мојсеј за жена својата ќерка Ципора.
Referenca: 21 | referenci: 4,25 18,2 4 Мојс 12,1
Stih22 | И таа (зачна и) роди син, и му стави име Герешом: „Бидејќи сум – рече – доселеник во туѓа земја.” ( И таа зачна и роди втор син, и му стави име Елиезер, велејќи: „Бог на мојот татко ми е Помошник и ме избави од рацете фараонови.”)
Referenca: 22 | referenci: 18,3 1 Мојс 23,4 Суд 18,30 Евр 11,13
Бог го определува Мојсеј да го води израилскиот народ
Stih23 | А по многу време, умре египетскиот цар. А синовите израилски уште офкаа од маките и викаа; и пискотот нивни од тешките маки дојде до Бога.
Referenca: 23 | referenci: 1,14 3,7.9 6,5 4 Мојс 20,15-16 5 Мојс 26,7 Суд 2,18 1 Цар 12,8 Пс 5,1 Јк 5,4
Stih24 | И Бог го чу офкањето нивно, и се сети Бог на заветот Свој со Авраам, Исак и Јаков.
Referenca: 24 | referenci: 6,7 32,13 1 Мојс 9,1 17,4 22,16-18 26,3 28,13-15 4 Цар 13,23 Ер 14,21 Пс 104,10.42
Stih25 | И Бог погледна на синовите израилски, и се смили над нив.
Referenca: 25 | referenci: 3,7 4,31
Глава3
Stih1 | Мојсеј го пасеше стадото на Јотор, тестот свој, свештеникот мидјански. Еднаш го одведе стадото далеку во пустината и дојде до Божјата планина Хорив.
Referenca: 3,1 | referenci: 2,16.18 4,27 17,6 18,5 19,2 33,6 5 Мојс 1,6 3 Цар 19,8
Stih2 | И му се јави ангел Господов во огнен пламен од средината на една грмушка. И виде тој, а тоа грмушката гори со оган, а не изгорува.
Referenca: 2 | referenci: 19,18 3 Цар 19,12 Мк 12,26 Лк 20,37 Дела 5,19 7,30-35 5 Мојс 33,16
Stih3 | И Мојсеј рече: „Да појдам да го видам ова чудо, зошто грмушката не изгорува?”
Referenca: 3 | referenci: 19,1-6
Stih4 | А кога Господ виде дека тој доаѓа да види, извика Господ од грмушката и рече: „Мојсеј, Мојсеј!” А тој одговори:„Еве ме, Господи!”
Referenca: 4 | referenci: 4,5
Stih5 | А Тој рече: „Не приоѓај ваму. Собуј си ги обувките од нозете, зашто ова место, на кое стоиш, е света земја.”
Referenca: 5 | referenci: 19,12 Ис.Н. 5,15 Дела 7,33
Stih6 | И му рече: „Јас сум Бог на таткото твој, Бог Авраамов, Бог Исаков и Бог Јаковов.” А Мојсеј го закри лицето свое, зашто се плашеше да погледне во Бога.
Referenca: 6 | referenci: 6,2-13 33,20 Суд 13,22 Ис 6,5 Јов 13,11 23,16 Мт 22,32 Мк 12,26 Лк 20,37 Дела 3,13 7,32
Stih7 | И Господ му рече (на Мојсеј): „Ги видов страдањата на народот Мој во Египет, и го чув пискотот негов од надзорниците. Позната ми е маката негова.
Referenca: 7 | referenci: 3,16 1 Мојс 16,11 1 Цар 9,16 Пс 105,44 Неем 9,9 Дела 7,34
Stih8 | Па слегов да го избавам од рацете египетски, и да го изведам од таа земја и да го воведам во земја добра и пространа, во земја, каде што тече мед и млеко, во земјата на Хананците, Хитијците, Аморејците, Перизијците, Евејците и Јевусијците.
Referenca: 8 | referenci: 3,17 13,5 33,32-3 1 Мојс 12,7 15,18-21 3 Мојс 20,24 4 Мојс 13,28 5 Мојс 6,3 8,7-9 11,9 26,9 27,3 Ис.Н. 5,6 11,3 Суд 3,3 Ер 11,5 32,22 Ез 20,6
Stih9 | И еве, сега викотот на израилските синови стигна до Мене, и Јас го видов гнетот, со кој ги мачат Египќаните.
Referenca: 9 | referenci: 1,14
Stih10 | А сега појди – Јас те испраќам кај фараонот, (египетскиот цар,) за да го изведеш од Египет народот Мој, синовите израилски.”
Referenca: 10 | referenci: 4,12 6,13 7,1-15 12,41.51 1 Цар 12,8 Пс 104,26 Дела 7,34
Бог му го открива Своето имена Мојсеј
Stih11 | Мојсеј, пак, Му проговори на Бога:„Кој сум јас, та да одам кај фараонот, и да ги изведам синовите на Израил од земјата египетска?”
Referenca: 11 | referenci: 4,10 6,12.30 Суд 6,15 1 Цар 9,21 Ис 6,5 Ер 1,6
Stih12 | А Тој рече: „Јас ќе бидам со тебе, и еве ти знак дека Јас сум те испратил: Кога ќе го изведеш народот од Египет, ќе Му служите на Бога на оваа планина.”
Referenca: 12 | referenci: 1 Мојс 26,3 Ис.Н. 1,5 Ис 7,14 Пс 85,17 Дела 7,7 Рим 8,31
Stih13 | А Мојсеј Му рече на Бога: „Еве, ќе појдам кај синовите израилски и ќе им речам: ‚Бог на татковците ваши ме испраќа кај вас.’ И ако тие ме прашаат:‚како Му е името’, што ќе им речам тогаш?”
Referenca: 13 | referenci: Суд 13,17
Stih14 | Бог му одговори на Мојсеј, велејќи:„Јас сум Оној, Кој вечно постои!” Па продолжи: „Така ќе им кажеш на синовите израилски: ‚Оној, Кој вечно постои, ме испрати кај вас.’”
Referenca: 14 | referenci: 15,3 Ис 42,8 Јн 5,25-58 Јн 8, 25-28.58 17,6.26 Евр 13,8 Откр 1,8 4,8
Stih15 | И пак му рече Бог на Мојсеј: „Вака кажи им на синовите израилски: ‚Господ Бог на татковците наши, Бог Авраамов, Бог Исаков и Бог Јаковов ме испрати кај вас. Ете тоа е името Мое вечно, и тоа е споменот за Мене од колено на колено.’
Referenca: 15 | referenci: 6,2-8 Ис 42,8 Ер 16,21 33,2 Ос 12,4 Јоил 3,3 Пс 44,17 82,19 102,13 135,13 145,21
Stih16 | Оди и собери ги израилските старешини, и кажи им: Господ, Бог на татковците ваши, ми се јави, Бог Авраамов, (Бог) Исаков и (Бог) Јаковов, и ми рече: ‚Ве посетив и видов што ви се прави во Египет.’
Referenca: 16 | referenci: 4,29 4 Мојс 11,16
Stih17 | И реков: ‚Ќе ве изведам од маките египетски во земјата на Хананците, Хитијците, Аморејците, Перизијците,(Гергесејците,) Евејците, и Јевусијците, во земја каде што тече мед и млеко!’
Referenca: 17 | referenci: 3,8 6,6 5 Мојс 7, 1-5
Stih18 | И тие ќе го послушаат гласот твој; а ќе отидеш ти и израилските старешини кај (фараонот,) царот египетски, и ќе му речете: ‚Господ, Бог на Евреите, нѐ повика да појдеме на три дена пат во пустината, за да Му принесеме жртва на Господ, нашиот Бог.’
Referenca: 18 | referenci: 4,1.8.23.31 5,1.3 6,11.12 7,16 8,16.23 9,13 10,9.26
Stih19 | А Јас знам дека (фараонот,) царот египетски нема да ви дозволи да излезете, ако не го натера силна рака.
Referenca: 19 | referenci: 4,21 11,9 5 Мојс 4,34
Stih20 | Но ќе ја пружам раката Своја, и ќе го притиснам Египет со сите Мои чудеса, што ќе ги направам таму; потоа ќе ве пушти.
Referenca: 20 | referenci: 4,21 6,1.6 11,1.9-10 12,31-33 5 Мојс 3,24 6,22 Ер 32,20 51,25 Неем 9,10 Пс 71,18 77,43 134,9
Stih21 | И ќе му дадам милост на овој народ кај Египќаните, така што, кога ќе појдете, нема да појдете со празни раце.
Referenca: 21 | referenci: 11,3 12,35-36
Stih22 | Туку секоја жена нека побара од сосетката своја и од онаа што живее во домот нејзин сребрени и златни предмети и облека; и ќе ги украсите со нив синовите ваши и ќерките ваши, и така ќе го ограбите Египет.”
Referenca: 22 | referenci: 11,2 1 Мојс 15,14 Ез 39,10 Пс 104,37 Езд 1,4.6 7,16
Глава4
Бог му ја открива Својата моќ на Мојсеј
Stih1 | Тогаш Мојсеј одговори и рече: „А ако не ми поверуваат и не го послушаат гласот мој, туку ми речат – ‚Не ти се јавил Господ?’ – што да им кажам?”
Referenca: 4,1 | referenci: 3,18
Stih2 | А Господ му рече: „Што ти е тоа во раката?” А тој одговори: „Стап.”
Referenca: 2 | referenci: 4,17.20 7,19 14,16.21 17,5-6.9 4 Мојс 20,8 Суд 6,21
Stih3 | И му рече: „Фрли го на земја!” И го фрли на земја, а тој стана змија. И Мојсеј избега од неа.
Referenca: 3 | referenci: 7,8-12
Stih4 | А Господ му рече на Мојсеј:„Испружи ја раката своја, па фати ја за опашката.” И ја испружи раката и ја фати (за опашката), и пак стана стап во раката негова.
Stih5 | „Така ќе поверуваат дека ти се јавил Господ, Бог на татковците нивни, Бог Авраамов, Бог Исаков и Бог Јаковов.”
Referenca: 5 | referenci: 3,6 4,31 14,31 19,9
Stih6 | И пак му рече Господ: „Стави ја сега раката своја во пазувата своја!” И тој ја стави раката своја во пазувата своја; а кога ја извади, а тоа раката му побелела од лепра, како снег.
Referenca: 6 | referenci: 3 Мојс 13,2.11 4 Мојс 12,10 2 Лет 26,21
Stih7 | И му рече: „Стави ја пак раката своја во пазувата своја!” И пак ја стави раката своја во пазувата своја; а кога ја извади од пазувата, таа пак станала, како што му беше целото тело негово.
Referenca: 7 | referenci: Мт 8,3 Лк 17, 12-14
Stih8 | „Па, ако не ти поверуваат и не го послушаат гласот твој при првиот знак, ќе ти поверуваат при вториот знак.
Referenca: 8 | referenci: 4,30 3 Цар 13,3 Ер 44,29
Stih9 | А ако не поверуваат ни на двата знака и не го послушаат гласот твој, а ти тогаш земи вода од реката, и истури ја на копното; и водата, земена од реката, ќе се претвори во крв на земјата.”
Referenca: 9 | referenci: 7,17-21
Бог го определува Арон за помошник на Мојсеј
Stih10 | А Мојсеј Му рече на Господ: „О, Господи, Те молам, не сум доброречив човек; ни порано сум бил, ниту вчера, ни завчера, па ни сега, откако проговори Ти со слугата Твој; јас тешко зборувам и тепкам.”
Referenca: 10 | referenci: Ер 1,6-10
Stih11 | А Господ рече: „Кој му дал уста на човекот? Кој го прави нем, или глув, да гледа, или да е слеп? Зар не сум тоа Јас, Господ?
Referenca: 11 | referenci: Пс 93,9 Мт 11,5 Лк 1,20.64 Јн 10,21
Stih12 | Па сега, оди, и Јас ќе ти ја отворам устата, и ќе те научам, што да зборуваш.”
Referenca: 12 | referenci: 3,10 4,15-16 4 Мојс 23,5 5 Мојс 18,18 Ис 50,4 51,16 Ер 1,9 Мт 10, 19-20 Мк 13,11 Лк 12,12
Stih13 | Но тој пак рече: „Те молам, Господи, избери друг, што ќе го испратиш.”
Referenca: 13 | referenci: Ис 6,8 Јона 1,1-3
Stih14 | И се разгневи Господ на Мојсеј, и рече: „Нели ти е брат Арон левитот? Знам дека е способен да зборува (наместо тебе); и еве тој ќе те сретне, и, кога ќе те види, ќе се зарадува во срцето свое.
Referenca: 14 | referenci: 4,27 7,1
Stih15 | Нему ќе му говориш и ќе ги ставаш зборовите (Мои) во устата негова; а Јас ќе бидам со устата твоја и со устата негова и ќе ви покажам што да правите.
Referenca: 15 | referenci: 4,30 7,1-2 4 Мојс 23,5.12.16 5 Мојс 18,18 Ис 51,16 59,21 Ер 1,9
Stih16 | И тој место тебе ќе му зборува на народот; и така тој ќе ти биде тебе уста, а ти ќе му бидеш нему место Бога.
Referenca: 16 | referenci: 7,1-2 Ер 15,19
Stih17 | А тој стап (што беше претворен во змија), земи го во својата рака. Со него ќе правиш чуда.”
Referenca: 17 | referenci: 4,2.20 7,9-21 8,1.12 17,5.9
Мојсеј се враќа кај својот народ
Stih18 | Тогаш отиде Мојсеј и се врати кај својот тест Јотор и му рече: „Ќе појдам и ќе се вратам кај браќата мои во Египет, да видам дали се уште живи.” Јотор му рече на Мојсеј: „Оди со здравје!”(Многу време по овие денови умре египетскиот цар.)
Stih19 | И Господ му рече на Мојсеј во (земјата) мидјанска: „Оди, врати се во Египет, зашто изумреа сите, што ја бараа душата твоја.”
Referenca: 19 | referenci: 2,15.23 Мт 2,20
Stih20 | Тогаш ја зеде Мојсеј жената своја и синовите свои, и ги качи на магариња, и замина за Египет. А стапот Божји го зеде Мојсеј во раката своја.
Referenca: 20 | referenci: 2,22 4,2.17 18,3 Дела 7,29
Stih21 | И му рече Господ на Мојсеј: „Кога ќе отидеш и се вратиш во Египет, гледај да ги направиш пред фараонот сите чуда, за кои ти дадов моќ во рацете твои. А Јас, пак, ќе го ожесточам срцето негово, да не го пушти народот.
Referenca: 21 | referenci: 3,19.20 7,3.13 8,15.28 9,1.17 10,27 11,10 14,4.8 5 Мојс 2,30 Ис.Н. 11,20 1 Цар 6,6 Ис 6,10 63,17 Јн 12,40 Рим 9,18
Stih22 | А ти кажи му на фараонот: Вака вели Господ: Израил е Мојот првороден син.
Referenca: 22 | referenci: 5 Мојс 14,1 32,6 Ис 63,16 Ер 3,19 31,9 Ос 11,1 Мал 2,10 Рим 9,4 2 Кор 6,18
Stih23 | Јас ти велам: пушти го синот Мој да Ми служи. Ако не го пуштиш, Јас ќе го убијам твојот првороден син.”
Referenca: 23 | referenci: 3,18 5,1 7,16 11,5 12,12.29 4 Мојс 8,17 33,4 Пс 77,51 104,36 134,8 135,10
Stih24 | И кога патем ноќеваше, го сретна Господ и сакаше да го убие.
Stih25 | Тогаш Ципора зеде остар камен, и ја обреза крајната плот на својот син, и фрлајќи ја пред нозете негови, рече:„Ти си мојот крвав младоженец.”
Referenca: 25 | referenci: 2,21 1 Мојс 17,14 Ис.Н. 5,2-3
Stih26 | Тогаш Тој отиде од него; а таа рече:„Поради обрезанието си крвав младоженец.”
Referenca: 26 | referenci: 1 Мојс 17,10
Stih27 | А Господ му рече на Арон: „Излези во пустината и отиди да го сретнеш Мојсеј!” И тој отиде и го сретна на планината Божја, и го бакна.
Referenca: 27 | referenci: 3,1 1 Мојс 29,13
Stih28 | Мојсеј, пак, му ги кажа на Арон сите зборови Господови: Кој го испрати, и сите чуда, што му заповеда да ги изврши.
Referenca: 28 | referenci: 4,16
Stih29 | И отидоа Мојсеј и Арон и ги собраа сите старешини на синовите израилски.
Referenca: 29 | referenci: 3,16
Stih30 | А Арон (им) ги кажа сите зборови, што му ги беше кажал Господ на Мојсеј, а Мојсеј ги изврши сите чуда пред очите на народот.
Referenca: 30 | referenci: 4,2-9
Stih31 | Народот поверува. И откако слушнаа дека Господ ги посетил синовите израилски и погледнал на маката нивна, паднаа на колена и се поклонија.
Referenca: 31 | referenci: 2,25 3,18 14,31
Глава5
Мојсеј и Арон кај фараонот
Stih1 | А потоа Мојсеј и Арон дојдоа кај фараонот, па му рекоа: „Вака вели Господ, Бог Израилев – ‚Пушти го народот Мој, да празнува празник во Моја чест во пустината.’”
Referenca: 5,1 | referenci: 3,18 4,23
Stih2 | Но фараонот рече: „Кој е тој Господ, за да го послушам гласот Негов, и да ги пуштам синовите израилски? Не Го познавам тој Господ, ниту ќе го пуштам народот израилски.”
Referenca: 2 | referenci: 3,19 7,5.17 14,4 Јов 21,15
Stih3 | А тие рекоа: „Бог на Евреите нѐ повика нас три дена пат да одиме во пустината, за да Му принесеме жртва на Господ, нашиот Бог, та да не ни испрати помор или убиство.”
Referenca: 3 | referenci: 8,23 3 Мојс 26,25 5 Мојс 28,21
Stih4 | Тогаш царот египетски им рече:„Зошто вие, Мојсеј и Арон, го одвлекувате (мојот) народ од неговата работа? Одете (си секој од вас по својата работа)!”
Referenca: 4 | referenci: 1,11
Stih5 | И фараонот уште додаде: „Ете, сега кога народот се намножи во земјата, вие сакате да го натерате да не работи!”
Referenca: 5 | referenci: 1,9 1 Мојс 12,2
Фараонот им ја наголемува работата на Евреите
Stih6 | И веднаш им заповеда фараонот на надзорниците над народот и на настојниците негови, и рече:
Stih7 | „Отсега на народот нема да му давате плева за правење тули, како досега: туку сами нека одат да си собираат плева.
Stih8 | А колку тули досега правеле, настојувајте толку да прават и отсега: ништо не намалувајте; зашто се без работа, па затоа викаат и велат – ‚Да одиме и да Му принесеме жртва на нашиот Бог.’
Referenca: 8 | referenci: 5,14.17.18
Stih9 | Нека им се зголеми работата на тие луѓе, за да работат повеќе и да не се занимаваат со празни зборови.”
Stih10 | И излегоа надзорниците и настојниците, и му рекоа на народот: „Вака вели фараонот: нема да ви давам веќе плева;
Referenca: 10 | referenci: 1,11 5,13
Stih11 | одете сами и собирајте си плева, каде што ќе најдете; а од работата нема ништо да ви се намали.”
Referenca: 11 | referenci: 5,19
Stih12 | И се разотиде народот по целата земја египетска за да собира стрника наместо плева.
Stih13 | А надзорниците (ги) навалуваа, велејќи: „Вршете ги вашите (определени) работи секој ден, како и порано кога имавте плева.”
Stih14 | А настојниците од родот на синовите израилски, кои ги поставија над нив надзорниците на фараонот, беа биени и им се велеше: „Зошто ни вчера, ни денес не изработивте толку тули, колку што ви е определено, како што правевте порано?”
Referenca: 14 | referenci: 5,16 Ис 10,24
Stih15 | И отидоа настојниците на синовите израилски пред фараонот, па извикаа и рекоа: „Зошто постапуваш така со слугите твои?
Stih16 | Плева не им се дава на слугите твои, а пак ни се вели: правете тули. И ете, ги бијат слугите твои. Го онеправдуваат твојот народ.”
Stih17 | Но тој им одговори: „Седите без работа, не работите, па затоа велите:‚Да одиме да Му принесеме жртва на Господ.’
Referenca: 17 | referenci: 5,8
Stih18 | Затоа сега одете, работете; плева нема да ви се дава, а вие определениот број тули ќе го предавате.”
Stih19 | И настојниците на синовите израилски се видоа во зло, бидејќи им беше речено: „Дневната количина на тулите не смеете да ја намалите.”
Stih20 | А кога излегоа откај фараонот, ги сретнаа Мојсеј и Арон, кои стоеја и ги очекуваа.
Stih21 | Па им рекоа: „Бог нека види и нека ви суди што нѐ направивте омразени кај фараонот и кај службениците негови, и им дадовте меч во рацете, за да нѐ убиваат!”
Referenca: 21 | referenci: 14,11 16,3 1 Мојс 16,5 34,30 4 Мојс 14,3
Stih22 | Тогаш Мојсеј се обрна кон Господ и рече: „Господи, зошто го воведе во неволја овој народ и зошто ме испрати мене?
Referenca: 22 | referenci: 4 Мојс 11,11 Ис.Н. 7,7
Stih23 | Зашто, откако излегов пред фараонот и проговорив во Твое име, тој уште полошо постапува со овој народ? Ти не го избави народот Свој!”
Referenca: 23 | referenci: Ер 4,10 20,7
Глава6
Stih1 | А Господ му рече на Мојсеј: „Еве, ќе видиш што ќе му направам сега на фараонот; под дејство на силна рака ќе ги пушти; под дејство на цврста рака дури ќе ги истера од земјата своја.”
Referenca: 6,1 | referenci: 3,20 4,23 11,1 12,31.33.39
Бог му ветува на Мојсеј дека ќе го ослободи народот на Израил
Stih2 | И уште му зборуваше Бог на Мојсеј, па му рече: „Јас сум Господ.
Referenca: 2 | referenci: 3,1.13-15 6,6-8.29 10,2 3 Мојс 20,7 Ис 43,11 60,16
Stih3 | Јас им се јавував на Авраам и Исак и Јаков како Ел-Шадај16, а со името Мое‚Јахве’ не сум им се открил.
Futnota16 | 2 6,3. Семоќен Бог.
Referenca: 3 | referenci: 3,14-15 1 Мојс 17,1-2 2 Цар 7,26 Пс 99,3
Stih4 | И направив завет Свој со нив дека ќе им ја дадам земјата хананска: земја, во која беа тие доселеници, и во која живееја како туѓинци.
Referenca: 4 | referenci: 1 Мојс 6,18 12,7 15,18 17,7-8 Дела 7,5 Рим 4,13 Евр 11,8-10
Stih5 | Ги чув воздишките на израилските синови, кои Египќаните ги измачуваат, и се сетив на заветот Мој.
Referenca: 5 | referenci: 2,23.24-25 1 Мојс 9,15 Дела 7,34
Stih6 | Затоа, појди и кажи им на синовите на Израил, велејќи: ‚Јас сум Господ, ќе ве изведам од египетското ропство, ќе ве избавам од насилството нивно, ќе ве спасам со силна рака и со строга казна.
Referenca: 6 | referenci: 3,8.19.20 6,7 20,2 29,46 3 Мојс 22,33 26,13 5 Мојс 6,12 7,8 9,26 Ер 15,21 31,11 32,21 Ос 13,4 Пс 76,15 80,11 1 Лет 17,21 Дела 13,17
Stih7 | Ќе ве земам за свој народ и ќе ви бидам Бог, па ќе познаете дека Јас сум Господ, Бог ваш, Кој ќе ве изведе од египетското ропство.
Referenca: 7 | referenci: 1 Мојс 17,7 Ис 43,10 Ез 11,20
Stih8 | И ќе ве воведам во онаа земја, за која кренав рака и се заколнав дека ќе му ја дадам на Авраам, на Исак и на Јаков; и ќе ви ја дадам вам во наследство. Јас сум Господ!’”
Referenca: 8 | referenci: 3,8 1 Мојс 12,7 14,22 24,7 Ер 11,5 Ез 20,6 Пс 135, 21-22 Откр 10, 5-6
Stih9 | Мојсеј им го кажа тоа на синовите на Израил, но тие не го послушаа Мојсеј од малодушност, поради тешкото ропство.
Referenca: 9 | referenci: 5,21
Stih10 | Тогаш Господ пак му рече на Мојсеј, велејќи:
Stih11 | „Влези, кажи му на фараонот, царот египетски, да ги пушти израилските синови од земјата своја.”
Referenca: 11 | referenci: 3,18 6,29
Stih12 | А Мојсеј проговори пред Господ и рече: „Ете, синовите на Израил не ме послушаа, а како ќе ме послуша фараонот? А освен тоа, јас сум спор во зборувањето.”
Referenca: 12 | referenci: 3,18 4,1.10
Stih13 | Но Господ им зборуваше на Мојсеј и на Арон, и им ги кажуваше Своите заповеди кон синовите на Израил и кон фараонот, царот египетски, за да ги пушти синовите израилски од земјата египетска.
Referenca: 13 | referenci: 3,10
Родословието на Мојсеј и Арон
Stih14 | Ова се старешините на нивните поколенија: синовите на Рувим, првородениот син Израилев: Ханох и Палу, Есром и Карми; тоа се семејствата Рувимови.
Referenca: 14 | referenci: 1 Мојс 29,32 4 Мојс 26,5-14 1 Лет 5, 1-10
Stih15 | А синовите Симеонови се: Јемуел, Јамин, Оад, Јахин, Сигор и Саул, син на една Хананка;
Referenca: 15 | referenci: 1 Мојс 29,33 4 Мојс 26,12-14 1 Лет 4,24
Stih16 | А еве ги имињата на синовите Левиеви, според родовите нивни: Гирсон, Каат и Мерариј. А Левиј поживеа сто триесет и седум години.
Referenca: 16 | referenci: 1 Мојс 29,34 46,11 4 Мојс 3,17-20 26,57-61 Ис.Н. 21, 4-7 1 Лет 5,27 6,2-16
Stih17 | Синови, пак, Гирсонови беа: Ливниј и Семеј со семејствата нивни.
Referenca: 17 | referenci: 4 Мојс 3,18 1 Лет 6,4
Stih18 | Синови Каатови: Амрам и Јицхар, Хеврон и Узиил. А годините на Каатовиот живот беа сто триесет и три.
Referenca: 18 | referenci: 4 Мојс 3,19.27 1 Лет 5,28 6,4 23,12
Stih19 | А синовите Мерариеви се: Махлиј и Мушиј. Тоа се семејствата на Левиј според родовите нивни.
Referenca: 19 | referenci: 4 Мојс 3,20.33 1 Лет 6,13.28 23,21
Stih20 | Амрам се ожени со Јохеведа, тетката своја, и таа му ги роди Арон и Мојсеј(и нивната сестра Мирјам). Амрам поживеа сто триесет и седум години.
Referenca: 20 | referenci: 2,1-2 4 Мојс 26,59 1 Лет 23,13
Stih21 | Синови, пак, Јицхарови беа: Кореј, Нефег и Зихриј.
Referenca: 21 | referenci: 1 Лет 6,23
Stih22 | Синовите Узиилови се: Мисаил, Елцафан и Ситриј.
Referenca: 22 | referenci: 3 Мојс 10,4 4 Мојс 3,30 1 Лет 15,8 2 Лет 29,13
Stih23 | А Арон ја зеде за жена Елишева, ќерката Аминадавова, сестра Наасонова; и таа му ги роди Надав и Авиу, Елеазар и Итамар.
Referenca: 23 | referenci: 24,1 28,1 3 Мојс 10,1.6.12.16 4 Мојс 1,7 2,3 3,2.32 17,2.4 26,60 5 Мојс 10,6 Ис.Н. 14,1 Рута 4, 19-20 1 Лет 2,10 5,29 24,1 Мт 1,4
Stih24 | Синови Кореови беа: Асир, Елкана и Авијасаф. Тоа е потомството Кореово.
Referenca: 24 | referenci: 6,21 4 Мојс 16,1 1 Лет 6,6.21
Stih25 | И Елеазар, синот Аронов, се ожени со една од ќерките Путиелови, и таа му го роди Финес. Тоа се старешините на Левиевото племе, според нивните семејства.
Referenca: 25 | referenci: 4 Мојс 25,7.11 31,6 Ис.Н. 24,33 Пс 105,30 1 Мак 2,26.54 Сир 45, 23-24
Stih26 | А Арон и Мојсеј, тоа се оние, на кои Господ им рече да ги изведат синовите израилски од земјата египетска, подредени во дружини.
Referenca: 26 | referenci: 3,10 7,4 12,17.41.51
Stih27 | Овие се оние, кои му зборуваа на фараонот, царот египетски, за да ги пушти синовите на Израил од земјата египетска; тоа се Мојсеј и Арон.
Referenca: 27 | referenci: 5,1 4 Мојс 3,1 Пс 76,20
Бог го обновува Своето ветување кон Мојсеј
Stih28 | Во оној ден, кога Господ му говореше на Мојсеј во земјата египетска,
Referenca: 28 | referenci: 6,2-13
Stih29 | му рече Господ на Мојсеј, велејќи:„Јас сум Господ. Кажи му го на фараонот, царот египетски, сѐ она што Јас ти го велам!”
Referenca: 29 | referenci: 6,2
Stih30 | А Мојсеј рече пред Господ: „Еве, недоброречив сум, па како ќе ме послуша фараонот?”
Referenca: 30 | referenci: 3,11 4,10 6,12
Глава7
Stih1 | И Господ му рече на Мојсеј: „Ете, Јас те поставив да му бидеш Бог на фараонот; а Арон, братот твој, ќе ти биде пророк.
Referenca: 7,1 | referenci: 4,16
Stih2 | Ти ќе зборуваш сѐ, што ќе ти заповедам, а Арон, пак, братот твој, ќе му зборува на фараонот да ги пушти синовите на Израил од земјата своја.
Stih3 | Но Јас ќе го ожесточам срцето на фараонот, и ќе ги умножам знаците Мои и чудата Мои во египетската земја.
Referenca: 3 | referenci: 3,20 4,21 10,1 Пс 134,9 Дела 7,36 Рим 9,18
Stih4 | фараонот сепак нема да ве послуша. Но Јас ќе ја ставам раката Своја над Египет и со силата Моја ќе го изведам воинството Мое, народот Мој, синовите на Израил, од земјата египетска со страшни осуди.
Referenca: 4 | referenci: 3,20 6,26 7,13.16.22 8,11.15 9,12 11,9 Дела 7,36
Stih5 | И ќе познаат сите Египќани дека Јас сум Господ, кога ќе ја протегнам раката Своја над Египет и кога ќе ги изведам синовите на Израил од нивната средина.”
Referenca: 5 | referenci: 3,20 6,2 Пс 137,7
Stih6 | И направија така Мојсеј и Арон: како што им заповеда Господ, така направија.
Referenca: 6 | referenci: 7,2.10.20 1 Мојс 6,22
Stih7 | Мојсеј имаше осумдесет години, а Арон – осумдесет и три години кога зборуваа со фараонот.
Referenca: 7 | referenci: 5 Мојс 31,2 34,7 Дела 7,23,30
Фараонот одбива да ги послуша Мојсеј и Арон
Stih8 | И Господ им рече на Мојсеј и на Арон, велејќи:
Stih9 | „Ако фараонот ви каже: ‚Направете некакво чудо’, тогаш кажи му на Арон:‚Земи го стапот твој и фрли го на земјата пред фараонот (и пред неговите слуги) и тој ќе стане змија.’”
Referenca: 9 | referenci: 4,2-5 5 Мојс 6,22 Пс 104,27 135,9
Stih10 | Потоа Мојсеј и Арон дојдоа кај фараонот и направија така, како што им заповеда Господ. И го фрли Арон стапот свој пред фараонот (и пред слугите негови), и тој стана змија.
Stih11 | Тогаш фараонот ги повика мудреците (египетски) и волшебниците; и тие го направија истото со своите волшебништва.
Referenca: 11 | referenci: 7,22 8,3.14 22,17 5 Мојс 18,10 4 Цар 21,6 Ис 2,6 47,12 Ер 27,9 Мал 3,5 2 Тим 3,8
Stih12 | И секој од нив го фрли својот стап и тие станаа змии; меѓутоа стапот Аронов ги проголта нивните стапови.
Stih13 | Но срцето фараоново се стврдна и не ги послуша нив, како што им беше рекол Господ.
Referenca: 13 | referenci: 4,21 7,4
Прва казна: водата се претвора во крв
Stih14 | И Господ му рече на Мојсеј: „Тврдо е срцето фараоново; и нема да го пушти народот.
Referenca: 14 | referenci: 7,22 8,11.28 9,7 10,1.20.27
Stih15 | Појди утре кај фараонот. И ете, тој ќе излезе до водата, и пресретни го на речниот брег; стапот, пак, што се претвори во змија, земи го во раката своја.
Referenca: 15 | referenci: 8,16
Stih16 | И речи му: Господ, Бог на Евреите, ме испрати кај тебе да ти кажам:‚Пушти го народот Мој за да ми изврши служба во пустината!’ Но ти, ете, досега не Го послуша.
Referenca: 16 | referenci: 3,18 7,4
Stih17 | Затоа Господ вели: ‚По ова ќе познаеш дека Јас сум Господ.’ Еве, со стапов, што ми е во раката; ќе удрам по водата, што е во реката, и таа ќе стане крв.
Referenca: 17 | referenci: 4,9 7,19-21 Пс 77,44 104,29 Мудр 11, 1-14 Откр 11,6 16,4
Stih18 | И рибите што се во реката ќе изумрат, и реката ќе се усмрди, а Египќаните не ќе можат да пијат вода од реката.”
Referenca: 18 | referenci: 7,21.24 Ис 19,6 Пс 77,44
Stih19 | Му рече Господ на Мојсеј – „Кажи му на Арон: ‚Земи го стапот свој и пружи ја раката своја над водите египетски: над реките нивни, над потоците нивни, и над езерата нивни, и над сите нивни собиралишта на води; и тие ќе се претворат во крв. И сѐ ќе стане крв по целата египетска земја, и во дрвените и во камените садови.’”
Referenca: 19 | referenci: 4,2
Stih20 | И направија Мојсеј и Арон така, како што заповеда Господ. И го зеде Арон стапот свој, па удри по речната вода пред очите на фараонот и слугите негови. И сета речна вода се претвори во крв.
Referenca: 20 | referenci: 7,6 17,5 Пс 77,44 105,29 Откр 8,8-11 16,3-7
Stih21 | И изумреа рибите, што беа во реката, и се усмрди реката, така што Египќаните не можеа да пијат вода од реката; и крв имаше по целата египетска земја.
Stih22 | Но и врачевите египетски го направија истото со своето вражање. И срцето на фараонот се ожесточи и тој не ги послуша нив, како што им беше рекол Господ.
Referenca: 22 | referenci: 7,11.13.14 8,15 Пс 104,28 Мт 24,24
Stih23 | Потоа се сврте фараонот и си отиде дома; и ни од тоа не се поучи тој.
Stih24 | А Египќаните, сите, почнаа да копаат околу реката, барајќи вода за пиење; зашто не можеа да пијат вода од реката.
Referenca: 24 | referenci: 7,18
Stih25 | И така изминаа седум дена, откако Господ ја казни реката.
Глава8
Втора казна: страдање од жаби
Stih1 | Потоа Господ пак му рече на Мојсеј: „Оди кај фараонот, и речи му – вака вели Господ: ‚Пушти го народот Мој, да Ми изврши служба.’
Referenca: 8,1 | referenci: 7,9-20
Stih2 | А ако не се согласиш да го пуштиш, еве, Јас ќе ја казнам целата земја твоја со жаби;
Referenca: 2 | referenci: Пс 77,45 104,30 Откр 16,13
Stih3 | и реката ќе се исполни со многу жаби, и тие ќе излезат и ќе влезат кај тебе дома, и во твојата спална, и во постелата твоја, и во куќите на слугите твои и народот твој, и во печките твои, и во ноќвите твои;
Stih4 | Врз тебе ќе скокаат жаби и врз народот твој и врз слугите твои.”
Referenca: 4 | referenci: 8,21.24 9,28 10,8.17.24 12,31 4 Мојс 21,7 1 Цар 12,19 Ер 42,2 Дела 8,24
Stih5 | И му рече Господ на Мојсеј: „Кажи му на Арон: Пружи ја раката твоја со стапот свој врз реките, врз потоците и врз езерата, и направи жаби да излезат по земјата египетска.”
Referenca: 5 | referenci: 9,5
Stih6 | И ја пружи Арон раката своја врз водите египетски, и произлегоа жаби; и ја покрија земјата египетска;
Referenca: 6 | referenci: 9,14
Stih7 | Но и врачевите го направија истото со своето вражање, па изведоа жаби по земјата египетска.
Stih8 | Тогаш фараонот ги повика Мојсеј и Арон и им рече: „Помолете Му се на Господ, да ги отстрани жабите од мене и од народот мој, и јас ќе го пуштам народот да Му принесе жртва на Господ.”
Stih9 | А Мојсеј му рече на фараонот:„Определи кога сакаш да Му се помолам за тебе, за слугите твои и за твојот народ, за да се отстранат жабите од тебе и од куќите ваши, а само во реката да останат.”
Stih10 | И рече: „Утре”. А Мојсеј рече: „Нека биде како што рече ти, за да познаеш дека нема друг како Господ, нашиот Бог.
Stih11 | Ќе отидат жабите од тебе, од куќите твои (и од нивните), од слугите твои и од народот твој; само во реката ќе останат.”
Referenca: 11 | referenci: 7,3-4
Stih12 | Потоа Мојсеј и Арон излегоа откај фараонот. И Мојсеј Му се помоли на Господ за жабите, што Тој ги беше испратил врз фараонот.
Stih13 | И Господ направи како што измоли Мојсеј: жабите изгинаа по куќите, по дворовите и по нивите.
Stih14 | И ги собраа на купишта, така што земјата засмрде.
Referenca: 14 | referenci: 7,11 9,11 Дан 5,8
Stih15 | А кога фараонот виде дека злото помина, му отврдна срцето, и не ги послуша нив, како што беше рекол Господ.
Referenca: 15 | referenci: 7,4.5.22 31,18 Пс 8,3 Лк 11,20
Трета казна: страдања од мушички
Stih16 | Тогаш Господ му рече на Мојсеј:„Кажи му на Арон: ‚Пружи го стапот свој, и удри по земјата’ – и ќе се појават мушички по целата земја египетска.”
Referenca: 16 | referenci: 3,18 7,15 9,13
Stih17 | Така и направија: Арон го пружи со раката стапот свој, и удри по правот на земјата, и се појавија мушички по луѓето и по добитокот; сиот песок на земјата се претвори во мушички, по целата земја египетска.
Referenca: 17 | referenci: Пс 77,45
Stih18 | Се обидоа и вражачите со вражањето свое да произведат мушички, но не можеа. И имаше мушички по луѓето и по добитокот.
Referenca: 18 | referenci: 9,4.6.26 10,23 11,7 1 Мојс 45,10 47,1-6 Пс 110,9
Stih19 | И му рекоа вражачите на фараонот:„Ова е знак Божји!” Но срцето на фараонот пак се стврдна, и не ги послуша, како што беше рекол Господ.
Referenca: 19 | referenci: 9,4.6 10,23 11,7
Четврта казна: страдања од бубачки
Stih20 | И Господ му рече на Мојсеј: „Стани утре рано и појди кај фараонот. Тогаш тој ќе излезе кај реката, а ти кажи му:‚Вака вели Господ: пушти го народот Мој, да Ми изврши служба (во пустината).’
Referenca: 20 | referenci: Пс 77,45 105,31
Stih21 | А ако не сакаш да го пуштиш народот Мој, еве, Јас ќе пуштам врз тебе и врз слугите твои, и врз народот твој и во домовите твои бубачки, и ќе се исполнат со бубачки куќите египетски, и земјата на која стојат.
Referenca: 21 | referenci: 8,4 9,27 10,16 12,31
Stih22 | А во оној ден ќе ја одделам земјата Гошен, каде што живее Мојот народ, и таму нема да има бубачки, за да познаеш дека Јас сум Господ (Бог) на(целата) земја.
Referenca: 22 | referenci: 1 Мојс 43,32
Stih23 | И ќе направам разлика меѓу народот Мој и народот твој. Утре ќе го има тој знак (на земјата).”
Referenca: 23 | referenci: 3,18 5,3 1 Мојс 30,36
Stih24 | И направи Господ така: и се појавија многу бубачки во куќата фараонова, во куќите на слугите негови и во целата земја египетска; земјата настрада од бубачките.
Referenca: 24 | referenci: 8,11 9,30 10,11
Stih25 | Фараонот ги повика Мојсеј и Арон, и им рече: „Отидете, принесете Му жртва на Господ, вашиот Бог во оваа земја!”
Stih26 | Но Мојсеј рече: „Не е можно така да биде, зашто принесувањето жртва на Господ, нашиот Бог, е нечисто за Египќаните; ако ние принесеме нечиста за Египќаните жртва пред нивните очи, нема ли тие да нѐ убијат со камења?
Referenca: 26 | referenci: 8,8 9,33 10,18
Stih27 | Три дена пат ќе одиме во пустината, за да Му принесеме жртва на Господ, нашиот Бог, како што Тој ќе нѝ каже.”
Stih28 | И фараонот рече: „Ќе ве пуштам да Му принесете жртва на Господ, вашиот Бог, во пустината; но не одете подалеку, и помолете се и за мене!”
Referenca: 28 | referenci: 7,12
Stih29 | А Мојсеј рече: „Еве, јас одам од тебе и ќе Му се помолам на Господ, и бубачките утре ќе исчезнат од тебе и од слугите твои, а и од народот твој. Но престани, фараоне, да нѐ мамиш, не пуштајќи го народот да Му принесе жртва на Господ!”
Stih30 | И отиде Мојсеј од фараонот, и Му се помоли на Господ.
Stih31 | И Господ направи како што измоли Мојсеј, и си отидоа бубачките од фараонот, и од слугите негови, и од народот негов; не остана ниедна.
Stih32 | Но пак се ожесточи срцето фараоново, и пак не го пушти народот.
Глава9
Петта казна: помор врз добитокот
Stih1 | Тогаш Господ му рече на Мојсеј:„Појди кај фараонот и кажи му:‚Вака вели Господ, Бог на Евреите: пушти го народот Мој, за да ми изврши служба.’
Referenca: 9,1 | referenci: 7,26
Stih2 | Зашто, ако не го пуштиш, па и понатаму го задржуваш,
Stih3 | еве, раката Господова ќе дојде врз добитокот твој во полето, врз коњите, врз магарињата, врз камилите, врз говедата и врз ситниот добиток и многу голем помор ќе настане.
Referenca: 3 | referenci: Амос 4,10 Пс 77,48
Stih4 | И ќе го раздели Господ израилскиот од египетскиот добиток; и од сиот добиток на синовите израилски нема ништо да загине.”
Referenca: 4 | referenci: 8,19 9,26
Stih5 | И определи Господ време, велејќи:„Утре ќе го направи тоа Господ во оваа земја.”
Stih6 | И го изврши тоа Господ утредента, и сиот добиток египетски пцовиса; а од добитокот на синовите израилски ништо не загина.
Referenca: 6 | referenci: 9,19-21 11,5 12,29 Пс 77,48-50
Stih7 | И виде фараонот дека од добитокот израилски не беше загинато ниту едно грло. Но фараоновото срце одново се ожесточи, и тој пак не го пушти народот.
Referenca: 7 | referenci: 7,22 8,15
Шеста казна: страдање од струпје
Stih8 | Тогаш Господ им рече на Мојсеј и на Арон, велејќи: „Земете полни раце пепел од печката, и Мојсеј нека ја фрли пред фараонот спрема небото;
Stih9 | и ќе се дигне прав по целата египетска земја; а од неа ќе се појават струпје и на луѓето, и на добитокот по целата египетска земја.”
Referenca: 9 | referenci: 3 Мојс 13,18-19 5 Мојс 28,27.35 Откр 16,2
Stih10 | И зедоа пепел од печката, и застанаа пред фараонот; па ја фрли Мојсеј спрема небото, и се појавија гнојни струпје по луѓето и по добитокот.
Referenca: 10 | referenci: Откр 16,2
Stih11 | И вражачите не можеа да стојат пред Мојсеј поради струпјето, зашто струпје имаше и на вражачите и на сите Египќани.
Referenca: 11 | referenci: 8,14
Stih12 | И го ожесточи Господ срцето на фараонот и тој не ги послуша, како што му беше рекол Господ на Мојсеј.
Referenca: 12 | referenci: 4,21 7,4
Седма казна: страдање од град
Stih13 | Потоа му рече Господ на Мојсеј:„Стани утре рано и излези пред фараонот и речи му: ‚Еве што вели Господ, Бог на Евреите: пушти го народот Мој, за да Ми изврши служба,
Referenca: 13 | referenci: 3,18
Stih14 | бидејќи овој пат ќе ги пуштам сите мои зла, против тебе, против твоите слуги и против твојот народ, за да познаеш дека нема друг каков што сум Јас на целата земја.
Referenca: 14 | referenci: 8,6 15,11 2 Цар 7,22 Пс 85,8 1 Лет 17,20
Stih15 | Зашто сега, ако ја пружам Својата рака, ќе те казнам тебе и народот твој со помор, така што ќе се истребите од земјата.
Referenca: 15 | referenci: 3,20
Stih16 | А те оставив досега само за да ја покажам над тебе силата Своја, за да биде проповедано името Мое по целата земја.
Referenca: 16 | referenci: 14,17 Пс 67,28 71,18 106,8 Рим 9,17
Stih17 | Уште ли ќе се креваш против Мојот народ, и уште ли нема да го пушташ?
Stih18 | Па, еве, утре, токму во овој час, Јас ќе пратам град многу голем, каков што немало во Египет, откако настанал па досега.
Referenca: 18 | referenci: 9,23.24 Ис.Н. 10,11 Ез 38,22 Пс 77,47-48
Stih19 | Затоа, сега нареди да се прибере добитокот твој, и сѐ што имаш по полето; бидејќи врз сите луѓе и врз сиот добиток што ќе се затечат во полето и не бидат прибрани дома, ќе падне град и ќе изгинат.’”
Stih20 | Оние фараонови слуги, кои се уплашија од зборовите Господови, брзо ги прибраа слугите свои и добитокот свој по куќите.
Referenca: 20 | referenci: Изреки 13,13
Stih21 | А оној, пак, кој не им поверува на зборовите Господови, тој ги остави слугите свои и добитокот свој во полето.
Referenca: 21 | referenci: Ез 33,4-5
Stih22 | И му рече Господ на Мојсеј: „Пружи ја раката своја кон небото, и ќе удри град по целата египетска земја – врз луѓето, врз добитокот и врз тревата земна.”
Stih23 | И Мојсеј го крена стапот кон небото и Господ пушти громови и град, и молњите ги состави со земјата. И прати Господ град врз египетската земја.
Referenca: 23 | referenci: 9,18 20,18 1 Цар 7,10 12,17 Ез 38,22 Пс 28,3 77,47 104,32 Откр 8,7 16,21
Stih24 | Паѓаше град, а и молњи имаше меѓу градот многу силни, какви што немало во египетската земја, откако биле населени луѓе во неа.
Referenca: 24 | referenci: 9,18
Stih25 | А градот уништи во целата земја египетска сѐ што беше надвор – од човек до животно; и градот ги уништи сите растенија по полето, и сите дрвја во полето ги испокрши.
Referenca: 25 | referenci: Ез 13,13 Пс  104, 32-33
Stih26 | Само во земјата Гошен, каде што беа синовите на Израил, немаше град.
Referenca: 26 | referenci: 9,4 10,23 11,7 Ис 32,18
Stih27 | Тогаш прати фараонот, и ги повикаа Мојсеј и Арон, и им рече: „Сега згрешив; Господ е праведен, а јас и мојот народ сме виновни.
Referenca: 27 | referenci: 10,16 1 Цар 15,24 26,21 2 Цар 12,13 Пс 10,7 50,5 144,17 Плач 1,18
Stih28 | Помолете Му се на Господ; нека престанат громовите Божји и градот, па ќе ве пуштам, и повеќе никој нема да ве задржува.”
Referenca: 28 | referenci: 8,8 Дела 8,24
Stih29 | А Мојсеј му рече: „Штом ќе излезам од градот, ќе ги кренам рацете мои кон Господ, и громовите ќе престанат и град повеќе нема да има, за да познаеш дека земјата е Господова.
Referenca: 29 | referenci: 9,33 19,5 5 Мојс 10,14 Пс 23,1 49,12 1 Кор 10,26
Stih30 | Но јас знам дека ти и слугите твои уште нема да се уплашите од Господ Бог.”
Referenca: 30 | referenci: 8,25
Stih31 | И така пропаднаа ленот и јачменот, зашто јачменот беше искласил, а ленот – фаќаше семе.
Stih32 | А пченицата и р’жта не пропаднаа, бидејќи беа доцни жита.
Stih33 | И Мојсеј излезе откај фараонот надвор од градот, ги издигна рацете свои кон Господ; и престанаа громовите и градот, и не паѓаше веќе дожд на земјата.
Stih34 | Но фараонот, откако виде дека престанаа дождот, градот и громовите, продолжи пак да греши, и закорави срцето негово и на слугите негови.
Stih35 | И се ожесточи срцето фараоново, и тој пак не ги пушти синовите на Израил, како што беше рекол Господ преку Мојсеј.
Referenca: 35 | referenci: 4,21
Глава10
Осма казна: страдање од скакулци
Stih1 | Тогаш Господ му рече на Мојсеј:„Оди кај фараонот, зашто Јас му го ожесточив срцето негово и срцето на слугите негови, за да ги покажам овие мои знаци врз нив;
Referenca: 10,1 | referenci: 3,19 4,21 7,3 Неем 9,10
Stih2 | па да му раскажувам на синот твој и на внукот твој што сторив во Египет, како и за знаците Мои, што ги покажав во него, за да знаете дека Јас сум Господ.”
Referenca: 2 | referenci: 12,26 13,8 5 Мојс 4,9 6,7.20-25 32,7 Ис.Н. 4,6.21-24 Јоил 1,3 Пс 43,1
Stih3 | И отидоа Мојсеј и Арон кај фараонот и му рекоа: „Еве што вели Господ, Бог на Евреите: ‚До кога ќе одбиваш да Ми се покориш? Пушти го народот Мој да Ми изврши служба!
Referenca: 3 | referenci: 3 Цар 21,29 4 Цар 22,19 2 Лет 34,27
Stih4 | Зашто, ако не го пуштиш народот Мој, еве, утре Јас ќе пратам скакулци во земјата твоја.
Referenca: 4 | referenci: 7,27 9,2 Јоил 1,4 Наум 3, 15-17 Пс 104,34 Откр 9, 3-11
Stih5 | И тие ќе ја покријат површината на земјата, така што не ќе се гледа копно; и ќе го изедат остатокот, што не го уништи градот; ќе ги изедат и сите дрвја, што ви растат по полето.
Referenca: 5 | referenci: 9,23 10,15 Јоил 1,4
Stih6 | И ќе ги наполнат куќите твои, куќите на слугите твои и куќите на сите Египќани – такво нешто не виделе татковците твои, ни прадедовците нивни, откако живеат на земјата па сѐ до денес.’” И свртувајќи се, си отиде Мојсеј од фараонот.
Referenca: 6 | referenci: 9,18 Јоил 2,9
Stih7 | Тогаш слугите му рекоа на фараонот: „До кога овој ќе нѐ измачува? Пушти ги луѓето и нека Му извршат служба на Господ, нивниот Бог. Не гледаш ли дека Египет пропаѓа?”
Stih8 | И ги вратија Мојсеј и Арон пред фараонот, и им рече фараонот: „Одете, послужете Му на Господ, вашиот Бог. А кои се тие што ќе одат?”
Referenca: 8 | referenci: 8,4
Stih9 | Мојсеј одговори: „Ќе одиме и млади и стари, со синовите свои и со ќерките свои, со овците свои и воловите свои ќе одиме, зашто тоа ќе биде празник во чест на Господ.”
Referenca: 9 | referenci: 3,18
Stih10 | И им рече фараонот: „Така нека биде; нека е Господ со вас. Ќе ве пуштам, но зошто со децата ваши? Ете, лоша замисла имате!
Stih11 | Не така, туку одете само мажите и извршете Му служба на Господ, зашто тоа самите го баравте.” И ги истераа откај фараонот.
Stih12 | Тогаш Господ му рече на Мојсеј:„Протегни ја раката своја над земјата египетска и ќе излезат скакулци по земјата египетска, и ќе ја изедат сета трева по земјата (и сите плодови на дрвјата), и сѐ што останало неудрено од градот.”
Referenca: 12 | referenci: 7,19 Пс 77,43-47 104,34
Stih13 | И го крена Мојсеј стапот свој над египетската земја и наведе Господ источен ветар, кој дуваше цел ден и цела ноќ; а кога се раздени, источниот ветар довеа скакулци.
Referenca: 13 | referenci: 4,17 8,1.12 9,23 10,21-22 14,16 Пс 104,34
Stih14 | И ги навеа нив над целата египетска земја, и нападнаа по сите краишта египетски во голем број: такви скакулци никогаш немало, ниту такви ќе има некогаш.
Referenca: 14 | referenci: 5 Мојс 28,38 Јоил 2,1-11 Пс 77,46
Stih15 | И ја покрија површината на земјата, така што земјата не се гледаше, и ја изедоа сета трева на земјата и сиот род по дрвјата, неудрен од градот, а не остана ништо зелено ниту по дрвјата, ниту по тревата полска во целата египетска земја.
Referenca: 15 | referenci: Амос 7,2 Пс 104, 34-35
Stih16 | Тогаш фараонот брзо ги повика Мојсеј и Арон и рече: „Згрешив пред Господ, вашиот Бог, и пред вас.
Referenca: 16 | referenci: 8,21 9,27
Stih17 | Но уште овојпат простете ми го гревот мој, и помолете Му се на својот Господ Бог да ја отстрани од мене само оваа смрт.”
Referenca: 17 | referenci: 8,4 1 Цар 15,25
Stih18 | И излезе Мојсеј откај фараонот и Му се помоли на Господ.
Referenca: 18 | referenci: 8,26
Stih19 | И сврте Господ многу силен ветар од запад и тој ги крена скакулците и ги фрли во Црвеното Море; и не остана ниту еден скакулец во целата египетска земја.
Stih20 | Но Господ го ожесточи срцето на фараонот и тој не ги пушти синовите на Израил.
Referenca: 20 | referenci: 4,21
Деветта казна: мрак
Stih21 | И Господ му рече на Мојсеј: „Крени ја сега раката своја кон небото, и ќе настане темнина по египетската земја, толку густа што не ќе може да се допира.”
Referenca: 21 | referenci: 5 Мојс 28,29 Пс 104,28 Мудр 17, 1-7 18,4 Откр 16,10-11
Stih22 | И Мојсеј ја подигна раката своја кон небото, и настана густа темнина по целата египетска земја, која потраја цели три дена.
Referenca: 22 | referenci: Пс 104,28 Откр 16,10
Stih23 | Луѓето не се гледаа еден со друг и никој не се поместуваше од местото свое три дена. Но по местата, каде што живееја синовите израилски, имаше виделина.
Referenca: 23 | referenci: 8,18
Stih24 | Тогаш фараонот го повика Мојсеј, и му рече: „Одете, извршете Му служба на Господ; само овците ваши и воловите ваши нека останат, а децата ваши нека одат со вас.”
Referenca: 24 | referenci: 8,4 10,8-10 1 Мојс 45,10
Stih25 | Но Мојсеј рече: „Не, зашто ти треба да нѐ снабдиш со приноси и жртви сепаленици, што ќе ги принесеме на Господ, нашиот Бог.
Referenca: 25 | referenci: 18,12 1 Мојс 8,20
Stih26 | Затоа и добитокот наш нека оди со нас, да не остане ниту едно грло; зашто од него ќе земеме жртва за Господ, нашиот Бог; но, додека не пристигнеме таму, не знаеме каква жртва ќе Му принесеме на Господ.”
Stih27 | И Господ пак го отврдна срцето на фараонот и тој не сакаше да ги пушти.
Referenca: 27 | referenci: 4,21
Stih28 | И фараонот му рече: „Истави се од пред мене, повеќе да не ми излегуваш пред очи! И оној ден кога ќе ми дојдеш пред очи, ќе загинеш.”
Stih29 | А Мојсеј рече: „Како што рече, така и ќе биде; нема повеќе да ти го видам лицето.”
Referenca: 29 | referenci: 11,8
Глава11
Објавување на последната казна
Stih1 | Пак му рече Господ на Мојсеј:„Уште едно зло ќе пратам над фараонот и над Египет, па тогаш ќе ве пушти оттука; и кога ќе ве пушти, просто ќе ве истера оттука.
Referenca: 11,1 | referenci: 3,20 6,1
Stih2 | А сега кажи му на народот (тајно): секој човек нека побара од соседот свој и секоја жена од сосетката своја сребрени и златни предмети.”
Referenca: 2 | referenci: 3,21-22
Stih3 | И даде Господ народот да најде благонаклоност кај Египќаните (и му дадоа); а и самиот Мојсеј беше многу голем човек во египетската земја, во очите (на фараонот и) на слугите фараонови и пред народот.
Referenca: 3 | referenci: 3,21-22 5 Мојс 34,11 Дела 7,22
Stih4 | И рече Мојсеј: „Вака вели Господ:‚На полноќ ќе поминам низ Египет,
Referenca: 4 | referenci: 12,12 12,23.29 Јов 34,20
Stih5 | и ќе умре секој првороден во земјата египетска, од првородениот син фараонов, кој треба да седне на престолот негов, до првородениот син на слугинката, која се наоѓа во воденицата, и првородениот добиток.
Referenca: 5 | referenci: 4,23 13,11-16 Ис 47,2
Stih6 | И ќе настане голем пискот по целата египетска земја, каков што досега немало, ниту некогаш ќе го има.
Referenca: 6 | referenci: 12,30 Амос 5,17
Stih7 | А кај синовите на Израил нигде нема ни куче да залае со својот јазик, ниту против човек, ниту против животно, за да се види каква разлика прави Господ меѓу Израилците и Египќаните.’
Referenca: 7 | referenci: 8,18
Stih8 | Па ќе дојдат сите тие слуги твои кај мене, и ќе ми се поклонат, велејќи:‚Оди си и ти и целиот твој народ, што го водиш со тебе.’ И тогаш ќе излезам.” И си излезе Мојсеј разгневен.
Referenca: 8 | referenci: 12,31-33
Stih9 | А Господ му рече на Мојсеј: „Нема да ве послуша фараонот, за да се умножат чудата Мои во земјата египетска.”
Referenca: 9 | referenci: 3,20 7,4
Stih10 | Мојсеј и Арон ги направија сите овие чуда пред фараонот, но Господ му го ожесточи срцето на фараонот, и тој не ги пушти синовите израилски од својата земја.
Referenca: 10 | referenci: 4,21
Глава12
Пасха
Stih1 | И Господ им рече на Мојсеј и на Арон во земјата египетска, велејќи:
Stih2 | „Овој месец да ви биде почеток на месеците, да ви биде прв месец меѓу месеците во годината.
Referenca: 12,2 | referenci: 12,18 13,4 23,15 34,18 40,2 3 Мојс 23,5-8 4 Мојс 28,16-25 5 Мојс 16,1-8 Ис.Н. 5,10 Ез 45,21-24 2 Лет 35, 1-18 Мт 26,17 Лк 22,15
Stih3 | Кажете му на целиот собор на синовите израилски: ‚На десеттиот ден од овој месец, секој нека земе јагне шилеже според бројот на челадта: значи, по едно на семејство.
Referenca: 3 | referenci: 12,21 Мк 14,2
Stih4 | Ако се помалку во домот за едно јагне, нека го земе кај себе соседот, кој му е најблизок, со онолку души, колу што треба, за да можат да го изедат јагнето.
Stih5 | А јагнето или јарето да ви биде здраво, машко, без недостаток, од една година; земете го од овците или од козите.
Referenca: 5 | referenci: 3 Мојс 22,18-21 4 Мојс 6,14 5 Мојс 15,21 17,1 1 Птр 1,19
Stih6 | И чувајте го до четиринаесеттиот ден од овој месец, а тогаш општиот собор израилски нека го заколе, во приквечерина.
Referenca: 6 | referenci: 3 Мојс 23,5 4 Мојс 9,3.5.11 5 Мојс 6,6 Ис.Н. 5,10
Stih7 | И нека земат крв од него и нека ги попрскаат обата довратника и горните прагови на куќата, во која ќе го јадат.
Referenca: 7 | referenci: 12,13.22-23
Stih8 | И нека јадат месо истата ноќ, на оган печено, со пресен леб и со горчливи тревки, нека го јадат.
Referenca: 8 | referenci: 16,19 34,25 3 Мојс 7,15 4 Мојс 9,11.12 5 Мојс 16,7 1 Лет 35,13
Stih9 | Немојте да јадете од него сурово, ниту во вода варено, туку само на оган печено: со главата, со нозете и со внатрешнината.
Stih10 | И ништо од него немојте да оставате до утрината (и коски не кршете од него); ако, пак, нешто од него остане до утрината, изгорете го на оган.
Referenca: 10 | referenci: 12,8 29,34 3 Мојс 22,30 5 Мојс 16,4
Stih11 | А вака јадете го: опашани околу половината, обувките да ви се на нозете и стаповите ваши во рацете ваши, и јадете брзо: тоа е Пасха Господова.
Referenca: 11 | referenci: 12,13.21.27. 33.43 3 Мојс 23,5 4 Мојс 9,2.4 28,16 5 Мојс 16,1.3 Ис.Н. 5,10 Ис 52,12 Лк 12,35 1 Птр 1,13
Stih12 | Зашто ќе поминам низ земјата египетска таа ноќ, и ќе го убијам секој првороден во земјата египетска, од човек до добиток, и ќе им се одмаздам на сите египетски богови, зашто Јас сум Господ.
Referenca: 12 | referenci: 4,23 12,29 13,15 15,11 18,11 4 Мојс 33,4 Ис 19,1 Ер 43,12 Пс 96,9 134,5
Stih13 | А крвта ќе ви биде знак на куќите, во кои ќе бидете: и кога ќе видам крв, ќе ве одминам, па нема да има меѓу вас помор, кога ќе ја казнам египетската земја.
Referenca: 13 | referenci: 8,19 12,23 Евр 11,28
Stih14 | И тој ден ќе ви биде ден на сеќавање и празнувајте го тој празник, посветен на Господ; празнувајте го од колено на колено; како трајна уредба.
Referenca: 14 | referenci: 12,17.24
Бесквасници
Stih15 | Седум денови јадете лебови без квас; уште од првиот ден отстранете го квасот од куќите ваши; зашто оној, кој ќе јаде нешто со квас од првиот до седмиот ден, тој ќе биде истребен од народот израилски.
Referenca: 15 | referenci: 13,3-10 23,15 34,18 3 Мојс 23,6 4 Мојс 28,17 5 Мојс 16,3 1 Кор 5,7
Stih16 | Во првиот ден да се соберете на свет собор; а и во седмиот ден направете го истото; никаква работа да не вршите во тие денови. Освен за јадењето, за кого колку што треба, само тоа можете да го правите.
Stih17 | И славете го празникот Бесквасници, зашто во тој ден ја изведов војската ваша од земјата египетска; празнувајте го тој ден од колено на колено како трајна уредба.
Referenca: 17 | referenci: 6,26 12,41 13,3 23,15 34,18 Мт 26,17
Stih18 | Бесквасни лебови почнете да јадете од првиот месец во четиринаесеттиот ден вечерта, па сѐ до дваесет и првиот ден од истиот месец, до вечерта.
Referenca: 18 | referenci: 12,2.6
Stih19 | Седум денови не смее да има квас во вашите куќи. Бидејќи, ако некој јаде нешто со квас, ќе биде истребена таа душа од народот израилски, било да е странец или домородец.
Stih20 | Ништо со квас немојте да јадете: насекаде каде што престојувате, јадете само бесквасен леб!’”
Referenca: 20 | referenci: 13,6-7
Приготвување на пасхалното јагне
Stih21 | И ги свика Мојсеј сите старешини израилски и им рече: „Одете и пригответе јагне, за семејствата свои, и заколете пасха.
Referenca: 21 | referenci: 12,11 Мк 14, 12-16
Stih22 | Потоа земете китка исоп и натопете ја во крвта, што е во садот, и попрскајте ги горните прагови и обата довратника со крвта од садот и ниеден од вас да не излегува низ вратата куќна до изутрина.
Stih23 | И кога ќе помине Господ да го казнува Египет, штом ќе ја види крвта на горниот праг и на обата довратника, ќе ја одмине Господ таа врата, и нема да му дозволи на истребителот да влезе во куќите ваши и да убива.
Referenca: 23 | referenci: 12,7.13 Ис 37,36 Ер 6,26 48,8 1 Кор 10,10 Евр 11,28
Stih24 | Пазете го ова како закон за себе и за синовите свои довека.
Referenca: 24 | referenci: 12,14
Stih25 | И кога, пак, ќе влезете во земјата, што ќе ви ја даде Господ, како што рече, извршувајте ја оваа служба.
Stih26 | И кога ќе ве прашаат синовите ваши: ‚Каква ви е таа служба?’
Referenca: 26 | referenci: 10,2 5 Мојс 6,20 Ис.Н. 4, 6-1
Stih27 | Одговорете: ‚Тоа е Пасхална жртва на Господ, Кој ги одмина куќите на синовите израилски во Египет, убивајќи ги Египќаните, а домовите наши ги зачува.’” – Тогаш народот, се наведна и се поклони.
Referenca: 27 | referenci: 12,11 13,8-14
Stih28 | И отидоа синовите израилски и направија така: како што им заповеда Господ преку Мојсеј и Арон, така направија.
Referenca: 28 | referenci: 12,50
Последна казна: погубување на сите првородени во Египет
Stih29 | А на полноќ ги уби Господ сите првородени во земјата египетска, од првородениот син фараонов, кој требаше да седи на престолот негов, до првородениот син на затвореникот во затворот, и сѐ што беше првородено кај добитокот.
Referenca: 29 | referenci: 4,23 9,6 11,4-8 Пс 77,51 104,36 134,8 135,10 Мудр 18, 5-19
Stih30 | И стана фараонот во таа ноќ, тој и сите негови слуги, и сите Египќани; и настана голем пискот во целата земја египетска, зашто немаше куќа, во која немаше мртовец.
Referenca: 30 | referenci: 11,6
Stih31 | Тогаш ги повика фараонот Мојсеј и Арон, ноќта, и им рече: „Станете, одете си од народот мој, како вие така и синовите израилски, и извршете Му служба на Господ, како што велевте.
Referenca: 31 | referenci: 8,8
Stih32 | Земете го вашиот ситен и крупен добиток, како што велевте, и одете си, па и мене благословете ме!”
Referenca: 32 | referenci: 10,9.26
Stih33 | И Египќаните навалуваа на народот, што побрзо да си оди од земјата, зашто велеа: „Сите ќе изгинеме!”
Referenca: 33 | referenci: 6,1 12,11 1 Цар 6,6
Stih34 | И народот си го зеде тестото свое, уште неискиснато; ноќвите ги завиткаа во облеките свои, и ги ставија на рамењата свои.
Referenca: 34 | referenci: 7,28
Stih35 | И постапија синовите израилски според заповедта Мојсеева, и побараа од Египќаните сребрени и златни предмети, а и облека.
Referenca: 35 | referenci: 3,21-22 11,2 1 Мојс 24,53
Stih36 | И Господ направи, та народот најде благонаклоност кај Египќаните, и тие им дадоа; така ги обраа Египќаните.
Referenca: 36 | referenci: 3,22 11,2-3
Stih37 | И тргнаа синовите на Израил од Рамзес за Сукот, околу шестотини илјади пешаци мажи, не сметајќи ги тука децата.
Referenca: 37 | referenci: 13,20 33,1-6 38,26 1 Мојс 12,2 47,11 4 Мојс 1, 46-2,32 11,21 26,51 33,1-5
Stih38 | И многу други придојдени отидоа со нив, како и ситен и крупен добиток; мошне големо стадо.
Referenca: 38 | referenci: Ис.Н. 8,35 Ис 14,1
Stih39 | А од тестото, што го изнесоа од Египет, испекоа бесквасни лепчиња, зашто тоа уште не беше скиснато кога ги истераа Египќаните, и не можеа да се задржуваат, така што дури ни храна за попат не си приготвија.
Referenca: 39 | referenci: 3,20 11,1 12,34 5 Мојс 16,3
Stih40 | Времето, пак, што го поминаа синовите израилски во Египет изнесуваше четиристотини и триесет години.
Referenca: 40 | referenci: 1 Мојс 15,13 Дела 7,6 Гал 3,17
Stih41 | А кога се навршија четиристотини и триесетте години, ноќе, во истиот ден, излезе сета Господова војска од земјата египетска.
Referenca: 41 | referenci: 3,10 6,26
Stih42 | Таа ноќ, која Господ ја пробдеа, за да ги изведе од египетската земја, тоа е ноќ Бдение во чест на Господ, кое треба да го празнуваат синовите израилски од колено на колено.
Referenca: 42 | referenci: 4 Мојс 9,3 5 Мојс 16,6
Закон за Пасхата
Stih43 | И Господ им рече на Мојсеј и на Арон: „Закон за Пасхата е: ниеден туѓинец да не јаде од неа!
Referenca: 43 | referenci: 12,48
Stih44 | А секој ваш роб, купен за пари, откако ќе го обрезете, тогаш може да јаде од неа.
Referenca: 44 | referenci: 1 Мојс 17,12-13
Stih45 | Придојден или наемник да не јаде од неа!
Referenca: 45 | referenci: 3 Мојс 22,10
Stih46 | Во една куќа треба да ја јадете (не оставајте за изутрина); и не изнесувајте месо надвор од куќата, и коските од жртвата да не ги кршите.
Referenca: 46 | referenci: 4 Мојс 9,12 Пс 33,20 Јн 19,36
Stih47 | Целото израилско општество нека прави така.
Stih48 | Ако се насели кај вас некој туѓинец и посака да ја празнува Пасхата Господова, нека му се обрезат сите од машки пол, па потоа нека почне да ја празнува, и ќе биде како роден во таа земја; инаку, никој необрезан да не јаде од неа.
Referenca: 48 | referenci: 4 Мојс 9,14 Ез 44,7
Stih49 | Еден закон нека има за родениот во таа земја и за придојдениот што дошол меѓу вас!”
Referenca: 49 | referenci: 3 Мојс 24,22 4 Мојс 15,15-16.29
Stih50 | И направија синовите на Израил така како што им заповеда Господ на Мојсеј и на Арон.
Referenca: 50 | referenci: 12,28
Stih51 | И во тој ден ги изведе Господ синовите израилски од земјата египетска, поделени на дружини.
Referenca: 51 | referenci: 3,10 6,26
Глава13
Други заповеди во врска со Пасхата
Stih1 | Му рече Господ на Мојсеј, велејќи:
Stih2 | „Посвети ми го секое првородено, кое ја отвора секоја утроба меѓу синовите израилски: и од луѓето, и од добитокот. Тие Мене ми припаѓаат!”
Referenca: 13,2 | referenci: 13,12.13.15 22,29 3 Мојс 27,26 4 Мојс 3,13 8,17 18,15 5 Мојс 15,19 Лк 2,23
Stih3 | И Мојсеј му рече на народот:„Помнете го овој ден, во кој излеговте од Египет, од домот на ропството, зашто со рака силна ве изведе Господ оттаму; и не јадете ништо со квас.
Referenca: 3 | referenci: 12,2.19 13,14 5 Мојс 5,6
Stih4 | Денес излегувате, во месецот авив.
Referenca: 4 | referenci: 12,2
Stih5 | Затоа, кога Господ ќе те воведе во земјата на Хананците, Хитијците, Аморејците, Евејците и Јевусијците (Гергесејци и Фересејци), за која им се заколнал на татковците твои дека ќе ти ја даде – земјата во која тече мед и млеко – тогаш служи ја оваа служба во овој месец!
Referenca: 5 | referenci: 3,8 12,25-26 13,11 5 Мојс 7, 1-5
Stih6 | Седум дена јадете бесквасен леб, а седмиот ден нека биде празник Господов.
Referenca: 6 | referenci: 12,15-20 34,18
Stih7 | Бесквасен леб да јадете седум дена, и да не се најде кај тебе квасен леб, ниту да се најде нешто квасно во сите твои краеви.
Stih8 | И во тој ден кажи му на синот твој, велејќи: Ова е за она, што ми го направи Господ, кога излегував од Египет!
Referenca: 8 | referenci: 10,2 12,26 Пс 77,5-6
Stih9 | И тоа нека ти биде знак на раката твоја и споменик пред очите твои, та законот Господов да ти биде во устата; зашто со силна рака Господ те изведе од Египет.
Referenca: 9 | referenci: 3,20 13,16 5 Мојс 6,8 11,18 Ис 44,5 Мт 23,5
Stih10 | Затоа овој закон запазувај го секоја година во определено време!
Referenca: 10 | referenci: 12,14
Stih11 | А кога ќе те воведе Господ, во земјата хананска, како што ти се заколна тебе и на твоите татковци, и ќе ти ја предаде;
Referenca: 11 | referenci: 13,5 1 Мојс 12,7 5 Мојс 1,8
Stih12 | на Господ ќе Му го одделуваш секое првородено од машки пол, што отвора утроба и секое првородено од стадата или добитокот, што го имаш, а е од машки род, посвети Му го на Господ!
Referenca: 12 | referenci: 1 Мојс 22,1-2 Лк 2,22-24
Stih13 | А секое првородено магаре замени го со јагне; ако, пак, не го замениш, откупи го. И секое првороденче од човек меѓу синовите твои откупувај го!
Referenca: 13 | referenci: 13,15 34,20 4 Мојс 3,36-47 18,15
Stih14 | А кога ќе те запраша синот твој тогаш и ти рече: ‚Што е тоа?’ Кажи му:‚Зашто со силна рака Господ нѐ изведе од Египет, од домот на ропството.’
Referenca: 14 | referenci: 10,2 20,2 5 Мојс 7,8
Stih15 | Зашто, кога упорствуваше фараонот да не нѐ пушти, го уби Господ секој првороден во земјата египетска, од првенец човечки до првородено во добитокот; затоа Му го принесувам на Господ како жртва секое машко, кое отвора утроба, а секој првороден меѓу синовите мои го откупувам.
Referenca: 15 | referenci: 12,29 13,2
Stih16 | И тоа нека ти биде знак на раката твоја и наместо завој над очите твои, бидејќи со силна рака Господ нѐ изведе од Египет.”
Referenca: 16 | referenci: 13,9 5 Мојс 6,8
Бог го предводи Својот народ
Stih17 | А кога фараонот го пушти народот, Бог не го поведе по патот преку филистејската земја, иако е пократок; зашто Бог рече: „За да не би да се покае народот, кога ќе види војна, па да се врати во Египет.”
Referenca: 17 | referenci: 14,10-12 4 Мојс 14,1-2
Stih18 | Бог го поведе народот по патот преку пустината кон Црвеното Море. А синовите израилски излегоа од египетската земја вооружени.
Referenca: 18 | referenci: 15,22 Ез 20,10
Stih19 | И ги зеде Мојсеј коските Јосифови со себе; зашто тој ги беше заколнал синовите на Израил, велејќи: „Господ навистина ќе ве посети, а вие тогаш понесете ги коските мои одовде со себе.”
Referenca: 19 | referenci: 1 Мојс 50,25 Ис.Н. 24,32 Евр 11,22
Stih20 | И откако појдоа од Сукот, се настанија во Етам, при крајот на пустината.
Referenca: 20 | referenci: 12,37 4 Мојс 33,5-6
Stih21 | А Господ одеше пред нив, дење како столб од облак, а ноќе во вид на огнен столб, за да им свети; така тие можеа да одат дење и ноќе.
Referenca: 21 | referenci: 14,19.24 33,9-10 40,38 4 Мојс 9,16 14,14 5 Мојс 1,33 31,8 Ис 4,4-6 Пс 67,7 77,14 104,39 Неем 9,12.19 Мудр 10,17 18,3 Јн 8,12
Stih22 | И не се иставаше пред народот столбот облак – дење, ни столбот од оган – ноќе.
Referenca: 22 | referenci: Неем 9,19
Глава14
Фараонот го прогонува народот на Израил
Stih1 | И Господ му рече на Мојсеј, велејќи:
Stih2 | „Кажи им на синовите израилски да свртат и да се улогорат пред Пи-Хахирот и меѓу Мигдол и морето, пред ВаалЦефон. Спроти него улогорете се крај морето.
Referenca: 14,2 | referenci: 14,9 4 Мојс 33,7-8 Ез 29,10
Stih3 | И така фараонот ќе рече за синовите израилски: ‚Заскитале во таа земја, пустината ги затворила.’
Stih4 | А Јас ќе направам да се ожесточи срцето на фараонот, и тој да појде во потера по нив. Но Јас ќе се прославам над фараонот и над сета негова војска. И сите Египќани ќе познаат дека Јас сум Господ.” Тие така и направија.
Referenca: 4 | referenci: 4,21 9,16 14,8.17.23 Ез 32,15 Рим 9,17
Stih5 | А кога му соопштија на египетскиот цар дека народот избегал, се измени срцето на фараонот и слугите негови спрема народот, па рекоа: „Што направивме, па ги пуштивме синовите израилски, та да не ни работат повеќе?”
Referenca: 5 | referenci: Пс 104,25
Stih6 | И ја впрегна фараонот колата своја, и сиот народ го поведе со себе;
Stih7 | зеде шестотини коли по избор и колку што уште имаше египетски коли, со нивните началници.
Referenca: 7 | referenci: 15,4
Stih8 | А Господ направи, та се ожесточи срцето на фараонот, царот египетски, и тргна во потера по синовите израилски; но синовите на Израил врвеа под силна рака.
Referenca: 8 | referenci: 11,10 Дела 13,17
Stih9 | И се впуштија по нив Египќаните, и сите коњи фараонови со колите, и коњаниците и сета војска негова, и ги најдоа крај морето, во близина на ПиХахирот, спроти Ваал-Цефон.
Referenca: 9 | referenci: 14,2.6-7.25 15,9 Ис.Н. 24,6 Ис 43,17
Stih10 | А кога наближи фараонот, се обѕрнаа синовите израилски, и што ќе видат: ете, Египќаните идат по нив! И синовите израилски се уплашија многу, па извикаа кон Господ,
Referenca: 10 | referenci: Ис.Н. 24,7 Пс 33,17 49,15 106,28 Неем 9,9
Stih11 | и му рекоа на Мојсеј: „Зар немаше гробови во Египет, туку нѐ изведе овде да изгинеме во пустината? Што ни направи? Зошто нѐ изведе од Египет?
Referenca: 11 | referenci: 5,21 16,3 17,3 4 Мојс 11,4-6 14,1-4 20,2.4 21,4-5 Пс 105,7
Stih12 | Нели ти го кажавме ова и во Египет, кога ти рековме: ,Остави нѐ, да им служиме на Египќаните?’ Зашто подобро ќе ни беше да им робуваме на Египќаните, отколку да изгинеме во пустинава.”
Referenca: 12 | referenci: 5,21 Пс 105,7
Stih13 | А Мојсеј му рече на народот: „Не плашете се, застанете и ќе видите како Господ ќе ве спаси денес: Египќаните, како што ги гледате денес, нема повеќе никогаш да ги видите довека.
Referenca: 13 | referenci: 14,30 1 Мојс 15,1 1 Цар 12,16 2 Лет 20,17 1 Мак 3,22 4,8
Stih14 | Господ ќе се бори за вас, а вие бидете спокојни.”
Referenca: 14 | referenci: 14,25 15,3 5 Мојс 1,30 3,22 20,4 Ис.Н. 10,14 23,3.10 Ис 30,15 Пс 36,7 2 Лет 20,29 2 Мак 11,13
Бог прави пат низ морето
Stih15 | И Господ му рече на Мојсеј:„Зошто викаш кон Мене? Кажи им на синовите на Израил нека врват.
Referenca: 15 | referenci: Пс 104, 105 113
Stih16 | А ти земи го стапот свој и протегни ја раката своја врз морето, и раздели го, и нека минат синовите израилски, среде море по суво.
Referenca: 16 | referenci: 4,2 14,21 Ис 10,26 1 Кор 10, 1-2
Stih17 | Но, ете, Јас ќе го ожесточам срцето на сите Египќани, и тие ќе тргнат по нив. А Јас ќе ја покажам славата Своја над фараонот и над сета војска негова, над колите негови и над коњаниците негови.
Referenca: 17 | referenci: 4,21 14,4
Stih18 | И Египќаните ќе познаат дека Јас сум Господ, кога ќе се прославам над фараонот, над колите негови, и над коњаниците негови.”
Referenca: 18 | referenci: 7,5 Ез 32,15
Stih19 | И се крена ангел Господов, кој одеше пред војската израилска, и застана зад нив; се крена и столбот од облак пред нив, и застана зад нив.
Referenca: 19 | referenci: 13,21 23,20 1 Мојс 16,7
Stih20 | А кога влезе меѓу војската египетска и војската израилска, застана; на оние им беше темнина и мрак, а на овие им беше светлина, така што преку цела ноќ не се доближија едните до другите.
Referenca: 20 | referenci: Ис.Н. 24,7
Stih21 | И ја подигна Мојсеј раката своја над морето, а Господ го разбранува морето со источен ветар, кој дуваше силно цела ноќ, па се направи во морето суво и водата се раздели.
Referenca: 21 | referenci: 15,8 4 Цар 2,8 Ис 51,15 63,12 Пс 77,17-19 78,13 135,13
Stih22 | И појдоа синовите израилски среде море по суво, а водата им стоеше како ѕид од десната страна и од левата страна.
Referenca: 22 | referenci: 14,16.29 15,8.19 Ис.Н. 3,13.16.17 4,22 Ис 43,16 51,10 Пс 65,6 105,9 Неем 9,11 Евр 11,29
Stih23 | А Египќаните, гонејќи ги, појдоа по нив среде море, сите коњи фараонови, колите и коњаниците негови.
Referenca: 23 | referenci: 14,7
Stih24 | А во утринската стража погледна Господ на војската египетска од огнениот столб и од облакот и ја доведе во забуна војската египетска,
Referenca: 24 | referenci: 13,21 23,27 Ис.Н. 10,10
Stih25 | па им ги врза тркалата на колите нивни, та одвај ги влечеа. Тогаш Египќаните рекоа: „Да бегаме од Израилците, зашто Господ се бори за нив против Египќаните!”
Referenca: 25 | referenci: 14,9.14 1 Цар 4,8
Stih26 | Тогаш Господ му рече на Мојсеј:„Пружи ја раката над морето, и нека се собере водата врз Египќаните, врз колите нивни и врз коњаниците нивни.”
Referenca: 26 | referenci: 5 Мојс 11,4
Stih27 | И Мојсеј ја испружи раката своја над морето, и пред зори водата пак се поврати на своето место, а Египќаните тргнаа да бегаат наспроти водата; и Господ ги потопи Египќаните среде море.
Referenca: 27 | referenci: Ис.Н. 4,18
Stih28 | Кога се поврати водата, ги потопи колите и коњаниците со сета војска фараонова, што беше тргнала по нив во морето; и не остана ниеден од нив.
Referenca: 28 | referenci: 14,23 15,5.19 5 Мојс 11,4 Ис.Н. 24,7 Пс 77,53 105,11 136,5 Неем 9,11 Евр 11,29
Stih29 | Синовите, пак, израилски минаа среде море по суво; водата стоеше како ѕид од десната страна и од левата страна.
Stih30 | И ги избави Господ Израилците во тој ден од рацете на Египќаните. И ги видоа синовите израилски Египќаните што изумреа на морскиот брег.
Referenca: 30 | referenci: 1 Цар 14,23 Пс 105,8.10.21
Stih31 | Ја виде Израил големата сила, што Господ ја покажа над Египќаните, и народот се уплаши од Господ, и поверува во Бога и на слугата негов Мојсеј.
Referenca: 31 | referenci: 4,5.31 9,16 Ис.Н. 4,24 Јн 2,11 11,45
Глава15
Песната на Мојсеј и синовите израилеви
Stih1 | Тогаш, Мојсеј и синовите израилеви ја запеаја оваа песна на Господ, велејќи: „Да Го воспеам Господа, зашто славно се прослави: коњот и коњаникот негов ги фрли в море.
Referenca: 15,1 | referenci: 14,27 4 Мојс 21,17 Суд 5,1 2 Цар 22,1 Ер 51,21 Пс 58,15 105,2.12.43 Мудр 10,20-21 Откр 15,3
Stih2 | Господ е моја сила и моја слава; Тој е спасение мое; Тој е Бог мој, и ќе Го прославувам; Бог на таткото мој, и ќе Го превознесувам.
Referenca: 2 | referenci: 2 Цар 22,47 Ис 12,2 25,1 Ер 17,14 Јона 2,10 Авак 3,18 Пс 17,2. 26,1 98,5 117,14
Stih3 | Господ е воин; Јахве е името Негово.
Referenca: 3 | referenci: 3,14 Откр 19,11
Stih4 | Колите фараонови и војската негова ги фрли в море; избраните војводи негови се удавија во Црвено Море.
Referenca: 4 | referenci: 14,6-7
Stih5 | Бездните ги покрија; тие потонаа во длабочините, како камења.
Referenca: 5 | referenci: 14,28 15,10 Неем 9,11
Stih6 | Десницата Твоја, Господи, се прослави со сила; десната рака Твоја, Господи, го уништи непријателот.
Referenca: 6 | referenci: 4 Мојс 24,8 Пс 88,13 97,1 137,7 Јов 40,12
Stih7 | И со величието на славата Твоја Ти ги собори оние, кои станаа против Тебе; Ти го излеа гневот Свој, и тој ги изгоре како слама.
Referenca: 7 | referenci: 5 Мојс 9,3 Пс 2,5 77,49-50 Авд 1,18 Евр 12,29
Stih8 | Од здивот на ноздрите Твои водите се расцепија, брановите се издигнаа како ѕид; бездните морски станаа тврди.
Referenca: 8 | referenci: 14,21 Ис.Н. 3,13 Пс 17,15
Stih9 | Непријателот рече: ‚Ќе гонам, ќе стигнам, плен ќе разделам, ќе се насити со нив душата Моја, ќе го извадам мечот Свој, ќе ги уништи раката Моја.’
Referenca: 9 | referenci: 14,5-9 Ис 9,5 Лк 11,22
Stih10 | Ти дувна со здивот Твој, и морето ги покри; и тие потонаа како олово во силните води.
Referenca: 10 | referenci: Ис 11,4 40,7 Јов 4,9 Неем 9,11
Stih11 | Кој е како Тебе меѓу боговите, Господи? Кој е како Тебе прославен во светоста Своја, прекрасен во славата Своја и Творец на чуда?
Referenca: 11 | referenci: 1 Цар 2,2 Ис 40,5 46,5 Пс 76,14
Stih12 | Ти ја пружи десницата Своја и земјата ги голтна.
Referenca: 12 | referenci: 4 Мојс 16,32 26,10 5 Мојс 11,6 Пс 105,17
Stih13 | Според милоста Твоја го водиш овој народ, кого Ти го избави, и го спроведуваш со силата Своја во живеалиштето на Светоста Твоја.
Referenca: 13 | referenci: 6,6-8 15,17 Ис 41,14 43,14 Пс 67,16 76,20 77,54 Тит 2,14 4 Мојс 12,1 20,1 26,59 Суд 11,34 1 Цар 18,6 2 Цар 6,5.14.16 Ер 31,5.13 Пс 149,3 150,3-5 Песна 7,1
Stih14 | Народите слушнаа и затоа треперат: ужас ги опфати жителите на земјата филистејска.
Referenca: 14 | referenci: 5 Мојс 2,25 Ис.Н. 2,9 5,1 Ис 13,8 Ез 38,20 Пс 47,4-6
Stih15 | Тогаш се збунија поглаварите едомски, страв и трепет ги обзеде кнезовите моавски, се уплашија сите жители ханански.
Referenca: 15 | referenci: 4 Мојс 22,3 5 Мојс 2,4
Stih16 | Нека ги опфати страв и ужас; од силата на раката Твоја нека онемеат како камен, додека не помине народот Твој, Господи, додека не помине овој народ што си го придобил.
Referenca: 16 | referenci: 1 Мојс 35,5 5 Мојс 2,4 1 Цар 25,37
Stih17 | Одведи го и смести го во планината на Твоето наследство, во место, кое Ти Господи, си го приготвил за живеалиште Свое, во светилиштето создадено со рацете Твои, Господи!
Referenca: 17 | referenci: 2 Цар 7,10 Амос 9,15 Јоил 2,1 Пс 77,54. 113,2 131,13-14 Дан 9,16
Stih18 | Господ ќе царува секогаш и во вечност.
Referenca: 18 | referenci: Пс 9,7 28,10 94,3 96,1-6 98,1-3 144,13 Плач 5,19
Stih19 | Кога коњите фараонови со колите негови и со коњаниците негови влегоа во морето, Господ ги поврати врз нив водите морски: а синовите на Израил поминаа по суво среде море.”
Referenca: 19 | referenci: 14,22.28
Stih20 | И пророчицата Мирјам, сестрата Аронова, зеде тимпан во раката своја, а по неа излегоа сите жени со тимпани и со игра.
Referenca: 20 | referenci: 2,4 1 Мојс 31,27
Stih21 | И запеа Мирјам пред нив: „Пејте Му на Господ, зашто славно се прослави: коњот и коњаникот в море ги фрли.”
Referenca: 21 | referenci: 15,1 1 Цар 18,7
ПАТУВАЊЕТО НА ИЗРАИЛСКИОТ НАРОД НИЗ ПУСТИНАТА
Горчливата вода
Stih22 | Потоа ги поведе Мојсеј синовите израилски од Црвеното Море, и тие навлегоа во пустината Сур; и одејќи низ пустината три дена, не најдоа вода за пиење.
Referenca: 22 | referenci: 17,1.3 4 Мојс 20,2.5 33,14
Stih23 | Дојдоа во Мара, но не можеа да пијат вода во Мара, зашто беше горчлива; затоа и го нарекле тоа место Мара.
Referenca: 23 | referenci: 4 Мојс 33,8 Рута 1,20
Stih24 | Тогаш народот почна да вика против Мојсеј, велејќи: „Што ќе пиеме?”
Stih25 | Извика Мојсеј кон Господ, и Господ му покажа дрво. Тој го фрли дрвото во вода, и водата стана слатка. Таму му даде наредби и закони, и таму го подложи на проверка.
Referenca: 25 | referenci: 1 Мојс 22,1 Ис.Н. 24,25 Суд 3,4 Ис 48,10 Пс 80,7 Сир 38,5
Stih26 | И му рече: „Ако го послушаш добро гласот на Господ твојот Бог, ако правиш што е угодно пред очите Негови, ако ги слушаш заповедите Негови и ако ги пазиш сите наредби Негови, нема да ти пратам ниедна од болестите, што ги пратив над Египет. Зашто Јас сум Господ, твојот исцелител.”
Referenca: 26 | referenci: 19,5-6 20,2-17 23,22.25-26 5 Мојс 7,12.15 11,13 28,1.58-60 4 Цар 20,5 Ер 30,17 Пс Мт 8,1-17
Stih27 | Потоа стигнаа во Елим; таму имаше дванаесет извори и седумдесет палми; и се улогорија таму крај водите.
Referenca: 27 | referenci: 4 Мојс 33,9
Глава16
Потполошки и мана
Stih1 | Од Елим се кренаа и целата заедница на синовите израилски дојде во пустината Син, што се наоѓа меѓу Елим и Синај, во петнаесеттиот ден од вториот месец, откако излегоа од египетската земја.
Referenca: 16,1 | referenci: 17,1 4 Мојс 33,11-12
Stih2 | И почна да се буни целата заедница на синовите израилски против Мојсеј и против Арон во пустината.
Referenca: 2 | referenci: 1-15,24 1 Кор 10,10
Stih3 | И им рекоа синовите на Израил: „О, да бевме умреле од раката Господова во земјата египетска, кога седевме покрај котлите со месо и јадевме леб до насит! Нѐ изведовте овде во оваа пустина, за да го умрете целово ова множество со глад!”
Referenca: 3 | referenci: 14,11 17,3 4 Мојс 14,2 20,3 Пс 77,18 105,13-15
Stih4 | А Господ му рече на Мојсеј: „Еве, ќе пуштам да паѓа леб од небото, и народот нека излегува секој ден и нека собира колку што е потребно за тој ден, за да го проверам ќе постапува ли според законот Мој или не;
Referenca: 4 | referenci: 1 Мојс 22,1 5 Мојс 8,2.3.16 Пс 77,24 Неем 9,15 Јн 6,26-58
Stih5 | а во шестиот ден нека го зготват она, што го собрале, и тоа ќе стане двојно од она, што го собираат секој ден.”
Stih6 | Тогаш Мојсеј и Арон му рекоа на целиот народ израилски: „Вечерва ќе познаете дека Господ ве изведе од земјата египетска,
Referenca: 6 | referenci: 6,6 Пс 80,10
Stih7 | а утре ќе ја видите славата Господова; зашто Тој го чу негодувањето ваше против Господ. Што сме ние, та да се буните против нас?”
Referenca: 7 | referenci: 24,16 33,18.22 40,34 3 Мојс 9,6 4 Мојс 14,2.27-28 16,11.19 5 Мојс 5,24 3 Цар 8,11 Ис 6,3 40,5 60,1 Ез 10,4 43,5 Авак 2,14 Јн 11,4
Stih8 | Потоа Мојсеј рече: „Вечерва Господ ќе ви даде месо да јадете, а утре изутрина леб до наситка; зашто го чу Господ негодувањето ваше, што го сторивте против Него. Кои сме ние? Вашето негодување не е против нас, туку против Господ.”
Referenca: 8 | referenci: 1 Цар 8,7 Лк 10,16 Рим 13,2
Stih9 | И му рече Мојсеј на Арон: „Кажи му на целото општество на синовите израилски – ‚застанете пред Господ, зашто Тој го чу вашето незадоволство.”
Stih10 | И кога Арон му зборуваше на народот, тие погледнаа кон пустината, и ете – славата Господова се појави во облак.
Referenca: 10 | referenci: 40,34-35 Ез 10,4 2 Лет 7,1
Stih11 | И му рече Господ на Мојсеј, велејќи:
Stih12 | „Го чув негодувањето на синовите израилски. Кажи им и речи: ‚Вечерва ќе јадете месо, а утре ќе се наситите со леб, и ќе познаете дека јас сум Господ, вашиот Бог.’”
Stih13 | Вечерта долетаа потполошки и го прекрија логорот; а утрината беше паднала роса околу логорот.
Referenca: 13 | referenci: 4 Мојс 11,9.31 Пс 77,27-28 105,40
Stih14 | И, ете, кога се крена росата, а тоа: по пустината лежи валчест прав, нешто како бел сињак по земјата.
Referenca: 14 | referenci: 5 Мојс 8,3.16
Stih15 | И кога видоа синовите израилски, си велеа еден на друг: „Што е тоа?” Зашто не знаеја, што беше тоа. А Мојсеј им рече: „Тоа е лебот, што ви го даде Господ да го јадете.”
Referenca: 15 | referenci: 1 Кор 10,3
Stih16 | Еве како заповеда Господ: „Собирајте од него, секој колку што му треба за јадење – по еден омер на лице, според бројот на членовите ваши; секој според бројот на домашните што ги има во шаторот, собирајте.”
Stih17 | И направија така синовите израилски: и собраа, кој повеќе, кој помалку.
Stih18 | Па мереа со омер; и кој беше собрал повеќе, излишок немаше, а оној помалку, – немаше недостиг; секој имаше онолку, колку што можеше да изеде.
Referenca: 18 | referenci: 2 Кор 8,15
Заповед во врска со маната
Stih19 | И им рече Мојсеј: „Никој да не остава од тоа за утре!”
Referenca: 19 | referenci: 12,10
Stih20 | Но тие не го послушаа Мојсеј, туку некои оставија од тоа за утре, а тоа црвоса и се усмрде. И се налути Мојсеј на нив.
Referenca: 20 | referenci: Јн 6,27
Stih21 | И така тие го собираа секое утро рано, секој колку што може да изеде; а кога сонцето ќе изгрееше, тоа се топеше.
Stih22 | А во шестиот ден собраа од тој леб двојно повеќе – по два омера за секого. И дојдоа старешините народни, па му јавија на Мојсеј.
Stih23 | А тој им рече: „Еве што кажа Господ – утре е сабота, ден за одмор посветен на Господ; што ќе печете – печете, и што треба да варите – варете денес; а што ќе преостане, соберете го и чувајте го за утре!”
Referenca: 23 | referenci: 20,8 31,15 35,2 1 Мојс 2,2- 3 Мојс 23,3 5 Мојс 5,13-14
Stih24 | И оставија од него за утре, како што заповеда Мојсеј, и тоа не се усмрде, ниту имаше црвје во него.
Stih25 | И Мојсеј рече: „Јадете го тоа денес, бидејќи денес е сабота Господова; денес нема да најдете од него во полето.
Stih26 | Шест дена ќе собирате, а седмиот ден е сабота, тогаш ќе го нема.”
Stih27 | И на седмиот ден излегоа некои од народот да собираат, но не најдоа.
Stih28 | А Господ му рече на Мојсеј: „До кога ќе се противите на заповедите Мои и на законот Мој?
Referenca: 28 | referenci: Ер 32,23
Stih29 | Ете, Господ ви дал денес сабота, затоа во шестиот ден и ви дава леб за два дена. Останете секој во својот дом, и во седмиот ден никој да не го напушта местото свое.”
Referenca: 29 | referenci: 20,8-11 34,21
Stih30 | И се одмараше народот седмиот ден.
Stih31 | И синовите израилски тој леб го нарекоа мана17. Тој беше бел како коријандрово семе, а по вкус – како медено колаче.
Futnota17 | 3 Зборот мана на еврејски значи што е тоа.
Referenca: 31 | referenci: 4 Мојс 11,7
Stih32 | Тогаш Мојсеј им рече: „Еве што заповеда Господ: ‚Земете еден омер мана, за да се запази во родовите ваши, за да го видат лебот што го јадевте и со кој ве хранев во пустината, кога ве изведов од земјата египетска.’”
Stih33 | И му рече Мојсеј на Арон: „Земи еден (златен) сад и стави во него еден омер мана, и постави го пред Господ, за да се чува во вашето потомство.”
Referenca: 33 | referenci: Евр 9,4
Stih34 | И го постави Арон пред ковчегот на заветот, за да се чува, како што му беше заповедал Господ на Мојсеј.
Referenca: 34 | referenci: 25,16.21.22 40,20
Stih35 | А синовите на Израил јадеа мана четириесет години, додека не дојдоа во населена земја; јадеа мана сѐ додека не стигнаа до границата на хананската земја.
Referenca: 35 | referenci: 4 Мојс 21,5 5 Мојс 2,7 8,2-4 Ис.Н. 5, 12-12 Неем 9,21 Јн 6,31.49
Stih36 | А омерот е десетти дел од ефа.
Глава17
Водата кај Маса и Мерива
Stih1 | И се крена целото општество на синовите израилски, од пустината Син, продолжувајќи го својот пат по заповед на Господ, и се задржаа во Рефидим; а таму немаше вода да пие народот.
Referenca: 17,1 | referenci: 16,1 19,2 4 Мојс 20,1-13 33,12-15
Stih2 | И народот го укори Мојсеј, велејќи:„Дај ни вода да пиеме!” А Мојсеј им рече: „Зошто ме укорувате мене? Зошто Го искушувате Господа?”
Referenca: 2 | referenci: 14,12 15,24 4 Мојс 20,2 5 Мојс 6,16 Мт 4,7 1 Кор 10,9
Stih3 | И жеден беше за вода народот таму, па негодуваше против Мојсеј и велеше:„Зошто нѐ изведе од Египет и нас, и синовите наши, и добитокот наш, за да нѐ помориш со жед?”
Referenca: 3 | referenci: 14,11 15,24
Stih4 | А Мојсеј викна кон Господ и рече:„Што да правам со овој народ? Уште малку, па ќе ме каменуваат?”
Referenca: 4 | referenci: 4 Мојс 14,10 1 Цар 30,6
Stih5 | Но Господ му рече на Мојсеј: „Излези пред народот, и поведи со себе некои од старешините народни, земи го во раката и стапот свој, со кој го раздвои морето, па појди.
Stih6 | А Јас ќе стојам онаму кај карпата на Хорев пред доаѓањето твое; а ти тогаш удри во карпата, и од неа ќе потече вода и народот ќе пие.” И направи Мојсеј така пред синовите на Израил.
Referenca: 6 | referenci: 3,1 4 Мојс 20,8.10-11 5 Мојс 8,15 Ис 48,21 Пс 77,15-16 104,41 113,8 Неем 9,15 1 Кор 10,4
Stih7 | И тоа место го нарече Маса и Мерива18, поради кавгата помеѓу синовите израилски што Го искушуваа Господа, велејќи: „Дали е Господ меѓу нас, или не е?”
Futnota18 | 4 Зборовите маса и мерива на еврејски значат проверка, искушение и кавга.
Referenca: 7 | referenci: 20,24 4 Мојс 20,13.24 27,14 5 Мојс 6,16 Пс 80,7 94,8
Амаликијците ги напаѓаат Израилците
Stih8 | Но тогаш дојдоа Амаликијците во војна против Израилците во Рефидим.
Stih9 | А Мојсеј, пак, му рече на Исус:„Избери си (силни) мажи, па излези и бори се утре против Амаликијците; а јас ќе застанам на врвот од гората и стапот Божји ќе ми биде в рака.”
Referenca: 9 | referenci: 4,17 24,13
Stih10 | И направи Исус, како што му рече Мојсеј, и излезе против Амаликијците; А Мојсеј, Арон и Ор се искачија на врвот од планината.
Referenca: 10 | referenci: 24,14
Stih11 | И кога Мојсеј ги креваше рацете свои – надвладуваа Израилците, а кога ги спушташе рацете – надвладуваа Амаликијците.
Stih12 | Но рацете на Мојсеј му отежнаа; затоа зедоа камен и го ставија под него, па седна на него: а Арон и Ор му ги потпираа рацете: еден од една страна, а другиот – од другата. Така стоеја рацете Мојсееви кренати до зајдисонце.
Referenca: 12 | referenci: Ис.Н. 8,26
Stih13 | И го победи Исус Амалик и неговиот народ со сечилото на мечот.
Referenca: 13 | referenci: 1 Цар 15,8.32-33
Stih14 | Потоа Господ му рече на Мојсеј:„Запиши го тоа за спомен во книгата, и објасни му на Исус да помни дека сосема ќе го избришам споменот за Амаликијците од под небото.”
Referenca: 14 | referenci: 24,4 34,27 5 Мојс 25,17-19 1 Цар 15,3 30,17-18 Ис 30,8 Јов 18,17 1 Лет 4,43
Stih15 | Тогаш Мојсеј подигна жртвеник (на Господ), и го нарече „Јахве Ниси” – Господ ми е знаме!
Stih16 | „Бидејќи, рече тој, рака се кренала на престолот Господов; Господ ќе војува против Амалик од поколение на поколение.”
Глава18
Мојсеј и неговиот тест Јотор
Stih1 | А Јотор, свештеникот мидјански, тестот Мојсеев, чу за сѐ што направи Бог за Мојсеј и за Израил, народот Свој, како го изведе Господ народот израилски од Египет.
Referenca: 18,1 | referenci: 2,16.18 3,1
Stih2 | И ја зеде Јотор, тестот Мојсеев, Ципора, жената Мојсеева, која пред тоа се беше вратила,
Referenca: 2 | referenci: 2,21
Stih3 | и двата сина нејзини: на едниот името му беше Герешом, бидејќи Мојсеј велеше: „Доселеник сум во туѓа земја”,
Referenca: 3 | referenci: 2,22 4,20 Дела 7,29
Stih4 | а на вториот името му беше Елиезер, бидејќи рече: „Бог на таткото мој ми се најде на помош и ме избави од мечот на фараонот” .
Referenca: 4 | referenci: 1 Лет 23,15
Stih5 | И Јотор, тестот Мојсеев, дојде со синовите негови и со жената негова кај Мојсеј во пустината, каде што тој се беше улогорил на планината Божја,
Stih6 | па го извести Мојсеј, велејќи: „Ете, јас, тестот твој Јотор, доаѓам кај тебе, и жената твоја, и обата сина нејзини со неа.”
Stih7 | И Мојсеј му излезе во пресрет на тестот свој и му се поклони, и го бакна; па откако се поздравија еден со друг, влегоа во шаторот.
Referenca: 7 | referenci: 1 Мојс 29,13
Stih8 | И му раскажа Мојсеј на тестот свој за сѐ што направи Господ со фараонот и со Египќаните поради Израилците, и за сите тешкотии што ги снајдуваа патем, и како Господ ги избави (од рацете на Египќаните и од рацете на фараонот).
Stih9 | И се зарадува Јотор за сите добрини што му ги направи Господ на Израил, спасувајќи го од рацете на Египќаните.
Stih10 | Тогаш Јотор рече: „Нека е благословен Господ, Кој ве избави од рацете египетски и од рацете фараонови и Кој го избави народот од власта на Египќаните!
Referenca: 10 | referenci: 1 Мојс 9,26 24,27
Stih11 | Сега знам дека Господ е поголем од сите богови, бидејќи го избави народот од египетското ропство, кога тие постапуваа многу сурово со него.”
Referenca: 11 | referenci: 12,12 1 Лет 16,25 Лк 1,51
Stih12 | Потоа Јотор, тестот Мојсеев, Му принесе на Бога сепаленица и други жртви. Тогаш дојде и Арон, и сите старешини израилски да јадат леб со тестот Мојсеев пред Бога.
Referenca: 12 | referenci: 10,25 24,5.11 1 Мојс 26,30 31,54 5 Мојс 12,7
Мојсеј назначува началници
Stih13 | А утредента седна Мојсеј да му суди на народот; и сиот народ стоеше пред Мојсеј од утрото до вечерта.
Stih14 | И тестот Мојсеев, гледајќи сѐ што тој прави со народот, рече: „Што правиш така со народот? Зошто само ти седиш, а сиот народ стои пред тебе од утро до вечер?”
Stih15 | А Мојсеј му одговори на тестот свој: „Народот доаѓа кај мене за да бара совет од Бога.
Referenca: 15 | referenci: 33,7 1 Мојс 25,22
Stih16 | Кога ќе им се случи некоја работа, тие доаѓаат при мене, и јас пресудувам помеѓу нив и им ги кажувам наредбите Божји и законот Негов.”
Referenca: 16 | referenci: 24,14 5 Мојс 1,17
Stih17 | Но тестот Мојсеев му рече: „Не го правиш тоа добро.
Stih18 | Ќе се измориш и ти и сиот народ, кој е со тебе; бидејќи таа работа е многу тешка за тебе; ти сам не можеш да ја извршуваш.
Referenca: 18 | referenci: 4 Мојс 11,11.14.17 5 Мојс 1,9.12
Stih19 | Туку послушај ме сега и ќе те посоветувам, и Бог ќе биде со тебе; ти биди посредник пред Бога за народот, и работите нивни соопштувај Му ги на Бога:
Referenca: 19 | referenci: 4 Мојс 27,5
Stih20 | Учи ги на наредбите Божји и на законот Негов, и покажувај им го патот Негов, по кој треба да одат и делата што треба да ги вршат.
Referenca: 20 | referenci: 5 Мојс 4,1.5 5,1 Пс 118,12. 26.68 143,8
Stih21 | А ти од сиот народ одбери способни луѓе, кои имаат страхопочит кон Бога; луѓе справедливи, кои мразат користољубие, па постави ги над нив како илјадници, стотници, педесетници, десетари (и писари).
Referenca: 21 | referenci: 23,8 1 Мојс 47,6 4 Мојс 1,16 7,2 10,4 5 Мојс 1, 9-18 16,18-19 Ез 18,8 Пс 14,5 Езд 7,25 Дела 6,3
Stih22 | Тие нека му судат на народот во секое време и да те известуваат за секое потешко дело; а за сите мали работи тие самите нека пресудат. Така ќе ти биде полесно и тие тебе ќе ти помагаат.
Referenca: 22 | referenci: 4 Мојс 11,17 5 Мојс 1,9.17-18
Stih23 | Ако го направиш тоа, и Бог ти го одобри тоа, тогаш ќе можеш да истраеш, и сиот тој народ ќе си оди мирно во своето место.”
Stih24 | И го послуша Мојсеј тестот свој, и направи сѐ, како што му рече.
Stih25 | И избра Мојсеј од сиот Израил способни луѓе, па ги постави за началници пред народот: илјадници, стотници, педесетници, десетари (и писари).
Referenca: 25 | referenci: 4 Мојс 1,16 11,16 5 Мојс 1,13-15 16,18
Stih26 | И тие му судеа на народот во секое време, а за тешките дела му кажуваа на Мојсеј; за сите мали работи, пак, судеа сами.
Referenca: 26 | referenci: 5 Мојс 16,18 Езд 7,25 2 Лет 19,5
Stih27 | Потоа го пушти Мојсеј тестот свој, и тој си отиде во својата земја.
Referenca: 27 | referenci: 4 Мојс 10,30
Глава19
БОГ ВОСПОСТАВУВА ЗАВЕТ СО ИЗРАИЛ
Бог му нуди сојуз на Израил
Stih1 | Во првиот ден од третиот месец, откако излегоа синовите израилски од египетската земја, во ден на млада месечина, стигнаа во Синајската Пустина.
Referenca: 19,1 | referenci: 4 Мојс 1,1 3,14
Stih2 | Поаѓајќи од Рефидим, дојдоа во Синајската Пустина, и се улогори Израил таму спроти гората.
Referenca: 2 | referenci: 3,1 17,1 19,17 4 Мојс 33,15 5 Мојс 5,2- 4
Stih3 | И Мојсеј се искачи кај Бога, и му се јави Господ, велејќи: „Кажи му на домот Јаковов, и извести ги синовите на Израил:
Referenca: 3 | referenci: 3,4
Stih4 | ‚Сами видовте што им направив на Египќаните и како ве изнесов на крилја орлови, ве прибрав кај Себе.
Referenca: 4 | referenci: 5 Мојс 4,34 29,2 32,11 Ис.Н. 24,7 Ис 31,5 40,31 46,5 Откр 12,14
Stih5 | Па сега, ако го слушате гласот Мој и го пазите заветот Мој, ќе Ми бидете избран народ меѓу сите народи, зашто Моја е целата земја.
Referenca: 5 | referenci: 9,29 15,26 34,9 1 Мојс 17,9 5 Мојс 6,3 10,14-15 Ер 7,23 1 Кор 10,26
Stih6 | И вие ќе Ми бидете царство на свештеници и свет народ.’ Тоа се зборовите, што ќе им ги кажеш на синовите израилски.”
Referenca: 6 | referenci: 5 Мојс 7,6 26,19 28,9 Ис 61,6 62,12 1 Птр 2,5.9 Откр 5,10
Stih7 | Потоа Мојсеј дојде и ги повика народните старешини; и им ги изложи сите овие зборови, што му ги заповеда Господ.
Referenca: 7 | referenci: 4,30 3 Мојс 9,1 1 Цар 8,10
Stih8 | И сиот народ одговори еднодушно и рече: „Сѐ што рекол Господ ќе направиме.” Тогаш Мојсеј Му ги соопшти на Господ зборовите на народот.
Referenca: 8 | referenci: 5 Мојс 5,27 Ис.Н. 24,16-24
Stih9 | А Господ му рече на Мојсеј: „Еве, Јас ќе дојдам кај тебе во густ облак, за да чуе народот, како ќе зборувам со тебе, па да ти поверува засекогаш.” Зашто Мојсеј Му ги беше соопштил на Господ зборовите народни.
Referenca: 9 | referenci: 14,31 19,16 20,21 24,15-16 5 Мојс 4,11 Пс 98,7 Сир 45,5
Бог му се јавува на Мојсеј на планината Синај
Stih10 | И му рече Господ на Мојсеј: „Појди кај народот (извести го) и освети го денес и утре; и нека ги исперат облеките свои;
Referenca: 10 | referenci: 19,14.22 1 Мојс 35,2 Евр 10,22 Откр 22,14
Stih11 | и нека се приготват за третиот ден, зашто во третиот ден ќе слезе Господ на Синајската Гора пред сиот народ,
Referenca: 11 | referenci: 19,16 24,16 Неем 9,13
Stih12 | а ќе поставиш граници за сиот народ од сите страни и ќе им кажеш:‚Пазете да не се качувате на планината и да не се допирате до подножјето нејзино; секој, кој ќе се допре до планината, ќе загине.
Referenca: 12 | referenci: 19,23 Евр 12,20
Stih13 | Никаква рака да не се допре до него, туку со камења да биде убиен или со стрела да биде застрелан; добиток ќе е или човек, жив да не остане. А кога трубата ќе затруби отегнато (кога облакот ќе се крене од планината), тогаш ќе можат да се качат на планината.’”
Referenca: 13 | referenci: 33,15 34,3 1 Лет 15,28 Евр 12,20
Stih14 | И Мојсеј слезе од планината кај народот и го освети народот; и тие ги испраа облеките свои.
Stih15 | И му рече на народот: „Бидете готови за третиот ден; и не приближувајте се до жена!”
Referenca: 15 | referenci: 1 Цар 21, 3-4
Stih16 | А третиот ден, на осамнување, загрме и молњи засветкаа, и настана густ облак над планината, и затруби труба со многу силен глас, така што затрепери сиот народ, кој беше во логорот.
Referenca: 16 | referenci: 1 Цар 2,10 14,15 Ис 29,6 Пс 98,1 Евр 12, 18-19.21
Stih17 | Тогаш Мојсеј го изведе народот од логорот, за да Го пресретне Бога; и застанаа во подножјето на планината.
Referenca: 17 | referenci: 19,2 5 Мојс 4,11
Stih18 | А Синајската Планина целата беше во дим, зашто Господ беше слегол на неа во оган; и дим се креваше од неа, како дим од печка; и целата планина силно се тресеше;
Referenca: 18 | referenci: 20,18 5 Мојс 4,11.33.36 5,2-5.25-31 Суд 5,5 2 Цар 22,8 Ис 64,3 Ер 4,24 Наум 1,5 Авак 3,6.10 Агеј 2,6 Пс 17,7 67,7-9 104,32 Евр 12,18 Откр 9,2
Stih19 | и гласот на трубата стануваше сѐ посилен. Мојсеј зборуваше, а Господ му одговараше гласно.
Referenca: 19 | referenci: 19,9 5 Мојс 4,33 Пс 80,7
Stih20 | И Господ слезе на планината Синај, на врвот од планината, и го повика Господ Мојсеј на врвот од планината. Мојсеј се искачи.
Stih21 | Тогаш Бог му рече на Мојсеј: „Слези и кажи му на народот да не навалува за да Го види Господа, та да не изгинат мнозина од нив;
Referenca: 21 | referenci: 24,10-11 33,20 4 Мојс 4,20
Stih22 | а свештениците, кои пристапуваат кон Господ, нека се осветат, за да не ги погуби Господ.”
Referenca: 22 | referenci: 3 Мојс 10,3 2 Лет 29,5
Stih23 | Тогаш Мојсеј Му рече на Господ:„Не ќе може народот да се качи на Синајската Планина, бидејќи Ти изрично нѐ опомена, велејќи – омеѓи ја гората и освети ја.”
Stih24 | Но Господ му рече: „Оди, слези, па тогаш качете се ти и Арон со тебе; а свештениците, пак, и народот нека не навалуваат да се качат при Господ, за да не загинат.”
Referenca: 24 | referenci: 24,1.9
Stih25 | И слезе Мојсеј кај народот и му објасни.
Глава20
Десетте Божји заповеди
Stih1 | Тогаш Бог ги кажа сите овие зборови, велејќи:
Referenca: 20,1 | referenci: 34,10-28 5 Мојс 5, 6-22 Ер 7,9 Ос 4,2 Рим 13,9
Stih2 | „Јас сум Господ, Бог твој, Кој те изведе од земјата египетска, од домот на ропството.
Referenca: 2 | referenci: 6,6 16,12 1 Мојс 15,7 3 Мојс 19,2 20,7 Ис 43,3 Ез 20,6.19
Stih3 | Немој да имаш други богови освен Мене!
Referenca: 3 | referenci: 34,14 5 Мојс 6,4.14 13,13 4 Цар 17,35 Ер 1,16 7,6.9 11,13 19,4 25,6 35,15 Ос 13,4 Пс 43,20
Stih4 | Не прави за себе идол, ниту некаква слика на она, што е горе на небото, што е долу на земјата и што е во водата под земјата;
Referenca: 4 | referenci: 20,23 32,8 34,17 3 Мојс 19,4 26,1 5 Мојс 4,15-19.23 27,15 3 Цар 14,9 4 Цар 17,12 Ис 40,19 42,8
Stih5 | немој да им се поклонуваш, ниту да им служиш, бидејќи Јас сум Господ, Бог твој; Бог ревнител, Кој за гревовите на татковците ги казнува децата до третото и четвртото колено, ако тие Ме мразат;
Referenca: 5 | referenci: 23,24 34,7.14 3 Мојс 26,39 4 Мојс 14,18 5 Мојс 4,24 7,9-10 Ис.Н. 24,19 4 Цар 17,35 Ер 32,18
Stih6 | Кој покажува милост на илјадници поколенија, што Ме сакаат и ги чуваат Моите заповеди.
Referenca: 6 | referenci: 34,7-10 5 Мојс 7,9 Лк 1,50
Stih7 | Не изговарај го напразно името на Господ, твојот Бог, бидејќи Господ нема да го остави неказнет оној, кој напразно ќе го изговори Неговото име.
Referenca: 7 | referenci: 3 Мојс 18,21 19,12 24,11.16 Ез 39,7 Јоб2,5.9
Stih8 | Помни го саботниот ден, за да го празнуваш.
Referenca: 8 | referenci: 16,23-29 31,13-16 35,3 3 Мојс 19,3.30 26,2 Ис 56,2 Ер 17,21-27 Ез 22,8
Stih9 | Шест дена работи, и врши ги во нив сите свои работи;
Referenca: 9 | referenci: 23,12 31,13-17 34,21 35,2 3 Мојс 19,3 23,3 Лк 13,14
Stih10 | а седмиот ден е сабота Господова, ден на твојот Бог; тогаш немој да вршиш никаква работа, ни ти, ни синот твој, ни ќерката твоја, ни слугата твој, ни слугинката твоја, ни добитокот твој, ниту придојдениот, кој се наоѓа кај тебе.
Referenca: 10 | referenci: 1 Мојс 2,3 5 Мојс 5,12-15 Ис 56,2 Ез 20,12.20 Лк 13,14
Stih11 | зашто за шест дена ги создаде Господ небото и земјата, морето и сѐ што е во нив; а во седмиот ден си отпочина: заради тоа Господ го благослови седмиот ден и го освети.
Referenca: 11 | referenci: 31,17 1 Мојс 1, 3-2,1.2 Евр 4,4
Stih12 | Почитувај ги таткото свој и мајката своја, (за да ти биде добро и) за да поживееш подолго на земјата, што ти ја дава Господ, твојот Бог.
Referenca: 12 | referenci: 3 Мојс 19,3 5 Мојс 5,16 6,2 11,9 25,15 Ер 35,7 Мт 15,4 19,18 Мк 7,10 10,19 Лк 18,20 Ефес 6,2-3
Stih13 | Не убивај!
Referenca: 13 | referenci: 1 Мојс 4,8.23 Мт 5,21 19,18 Мк 10,19 Лк 18,20 Рим 13,9 Јк 2,11
Stih14 | Не врши прељуба!
Referenca: 14 | referenci: 3 Мојс 18,20 20,10 4 Мојс 5,12.13.29 Изреки 6,29.32 Мт 5,27 19,18 Мк 10,19 Лк 18,20 Рим 13,9 Јк 2,11
Stih15 | Не кради!
Referenca: 15 | referenci: 3 Мојс 19,11 Мт 19,18 Мк 10,19 Лк18,20 Рим 13,9
Stih16 | Не сведочи лажно против својот ближен!
Referenca: 16 | referenci: 23,1.7 3 Мојс 19,11 5 Мојс 5,20 Мт 19,18 Мк 10,19 Лк 18,20
Stih17 | Не пожелувај го домот на ближниот свој, не пожелувај ја жената на ближниот свој, (ниту неговата нива), ни слугата негов, ни слугинката негова, ни волот негов, ни магарето негово, ниту нешто друго, што му припаѓа на ближниот твој!”
Referenca: 17 | referenci: Мих 2,2 Лк 12,15 Рим 7,7 13,9 Евр 13,5
Stih18 | И сиот народ ги гледаше молњите и пламенот, и гласот на трубата што трубеше и ја гледаше гората што се димеше; и откако го виде тоа, народот се уплаши и се оддалечи.
Referenca: 18 | referenci: 19,16-19 5 Мојс 4,36 Евр 12, 18-19
Stih19 | Па му рекоа на Мојсеј: „Зборувај ни ти, а ние ќе слушаме; но да не ни зборува нам Бог, за да не умреме.”
Referenca: 19 | referenci: 5 Мојс 5,23-31 18,16 Јов 37,4.5 40,9
Stih20 | А Мојсеј му рече на народот: „Не плашете се: Бог дојде за да ве испита и стравот Негов да биде во вас, за да не грешите.”
Referenca: 20 | referenci: 1 Мојс 15,1 22,1 5 Мојс 4,10 6,2.24 8,2 10,12 Ис 8,13 Пс 110,10 Јов 1,8 2,3 Изреки1, 7-3,7 Проп 12,13
Stih21 | И народот стоеше подалеку, а Мојсеј појде кон мракот, каде што беше Бог.
Referenca: 21 | referenci: 19,9 5 Мојс 5,22 Пс 17,9 97,2
Наредба во врска со жртвеникот
Stih22 | И Господ му рече на Мојсеј: „Вака кажи им на синовите израилски: ‚Вие видовте како Јас зборував со вас од небото.’
Stih23 | Не правете си сами сребрени богови, ниту златни богови не правете сами за себе.
Referenca: 23 | referenci: 32,4.8.31 34,17 Неем 9,18
Stih24 | Направете ми жртвеник од земја и на него принесувајте ми жртви сепаленици и жртви спасителни; овци и јунци ваши, на секое место, каде што ќе определам да се спомнува името Мое, ќе дојдам кај тебе и ќе те благословам.
Referenca: 24 | referenci: 27,1 40,29 1 Мојс 8,20 22,2.17 3 Мојс 1, 1-15 5 Мојс 12,5 16,6 27,5 Ис.Н. 8,30 3 Цар 9,3 4 Цар 16,14 21,4.7 Ез 43,13 Езд 3,2 2 Лет 4,1 6,6 12,13
Stih25 | Ако ми направиш жртвеник од камен, немој да го ѕидаш со делкан камен; зашто, штом ќе повлечеш по него со сечиво, ќе го оскверниш.
Referenca: 25 | referenci: 5 Мојс 27,5-6 Ис.Н. 8,31
Stih26 | И да не се качуваш по скали до жртвеникот Мој, за да не се открие голотијата твоја.”
Referenca: 26 | referenci: Ез 43,17
Глава21
Закон за робовите Евреи
Stih1 | А ова се законите, што ќе им ги објавиш:
Referenca: 21,1 | referenci: 34,32 3 Мојс 25,35-55 5 Мојс 4,14 6,1 15,12-18
Stih2 | „Ако купиш роб Евреин, шест години нека служи, а седмата нека си оди слободен, без откуп;
Referenca: 2 | referenci: Ер 34,14
Stih3 | ако дошол сам, сам нека си оди; а ако има жена, нека оди и жената со него;
Stih4 | ако, пак, неговиот господар му дал жена, и таа му родила синови или ќерки, жената и децата нека останат на господарот негов, а тој нека си оди сам;
Stih5 | но, ако робот одговарајќи, рече: ‚Го сакам господарот мој, жената моја, и децата мои; не сакам да одам и да бидам слободен.’
Referenca: 5 | referenci: 5 Мојс 15,16
Stih6 | тогаш таквиот неговиот господар нека го доведе пред судот Божји и нека го постави пред вратата или на прагот и таму неговиот господар да му го продупчи увото со шило, та да му остане вечен роб.
Stih7 | Ако некој ја продаде ќерката своја за робинка, таа да не си оди како што си одат робовите;
Stih8 | ако не му се свиди на господарот нејзин, кој ветил дека ќе ја земе за жена, нека ја отпушти. Но нема право да ја продаде на туѓ народ, кога сам ја отфрлил;
Stih9 | ако, пак, ја свршил за синот свој, нека ѝ го даде правото, што го имаат ќерките;
Stih10 | ако земе друга за себе, првата не смее да ја лиши од храна, облека и сопружничко сожителство.
Referenca: 10 | referenci: 1 Кор 7,3-5
Stih11 | Не ѝ ги направи ли овие три работи, тогаш нека си оди од него слободно, без откуп.
Престапи што заслужуваат смртна казна
Stih12 | Кој ќе удри човек и тој умре, со смрт да се казни.
Referenca: 12 | referenci: 20,13 1 Мојс 4,14 9,6 3 Мојс 24,17 4 Мојс 35,16 Мт 26,52
Stih13 | Но, ако тоа не го направил намерно, а Бог допуштил да падне под негови раце, тогаш ќе ти определам место, каде што може да побегне (убиецот).
Referenca: 13 | referenci: 4 Мојс 35,9-34 5 Мојс 4,42 19,2-13 Ис.Н. 20,2.9
Stih14 | Ако некој, пак, намерно го нападне својот ближен, со цел да го убие на измама, (и се засолни покрај жртвеникот Мој), одвлечи го и од жртвеникот Мој, за да умре.
Referenca: 14 | referenci: 1 Мојс 4,8 4 Мојс 35,20 5 Мојс 19,11-12 2 Цар 3,27 20,10 3 Цар 2, 28-34
Stih15 | Кој ќе го удри таткото свој или мајката своја, да се погуби.
Stih16 | Кој го проколнува таткото свој или мајката своја, со смрт да се казни.
Referenca: 16 | referenci: 20,15 1 Мојс 37,28 5 Мојс 24,7
Stih17 | Ако некој украде човек (од Израилевите синови) и го продаде или се најде во негови раце откако го заробил, со смрт да заврши.
Referenca: 17 | referenci: 3 Мојс 20,9 5 Мојс 5,16 21,18 27,16 Сир 3,16 Мт 15,4 Мк 7,10
Удари и рани
Stih18 | Кога двајца мажи се скараат, па еден од нив удри друг со камен или со тупаница, но тој не умре, туку легне во постела,
Stih19 | па, кога ќе стане, макар и со стап да се потпира, на оној што го удрил нека му е просто; само денгубата да му ја надомести и за лекувањето да плати.
Stih20 | А кој ќе удри роб свој или робинка своја со стап, и тие умрат од неговата рака, нека биде виновен пред судот;
Stih21 | но, ако тие преживеат ден или два, да не е виновен, бидејќи тие се негов имот.
Stih22 | Кога некои луѓе се степаат, па некој од нив удри бремена жена, така што таа пометне, но не дојде до смрт, да плати глоба, колку што ќе определи мажот на жената; а да ѝ плати пред судии;
Stih23 | ако, пак, се случи повреда, тогаш нека се даде живот за живот;
Referenca: 23 | referenci: 3 Мојс 24,19 5 Мојс 19,21
Stih24 | око за око, заб за заб, рака за рака, нога за нога,
Referenca: 24 | referenci: 3 Мојс 24,15-22 5 Мојс 19,21 Авд 1,15 Мт 5,38
Stih25 | изгоретина за изгоретина, рана за рана, повреда за повреда.
Stih26 | Ако некој го удри робот свој во окото, или робинката своја во окото, и ги ослепи, да ги пушти на слобода заради окото;
Stih27 | или, ако му скрши заб на робот свој, или на робинката своја, да ги пушти на слобода заради забот.
Stih28 | Ако вол убоде маж или жена, па умре, волот да се отепа со камења и месото од него да не се јаде; но господарот на волот нема да биде виновен;
Referenca: 28 | referenci: 1 Мојс 9,5
Stih29 | Но, ако волот бил и порано бодлив, а господарот негов знаел за тоа и не го пазел, па убие маж или жена, волот да се убие со камења, а и господарот негов да се предаде на смрт.
Stih30 | Ако, пак, му се наложи откуп за животот свој, нека плати откуп, колку што ќе му се определи.
Stih31 | Син ли прободе или ќерка, со него да се постапи според истиот закон.
Stih32 | Прободе ли, пак, волот роб, или робинка, тогаш на господарот нивни да му се платат триесет шекели сребро, а волот да се убие со камења.
Referenca: 32 | referenci: 1 Мојс 37,28 Зах 11, 12-13 Мт 26,15 27,3.9
Stih33 | Ако некој открие јама, или пак ископа јама и не ја покрие, и падне во неа јунец или магаре,
Referenca: 33 | referenci: Лк 14,5
Stih34 | сопственикот на јамата треба да ги плати; на господарот ќе му даде сребро, а трупот ќе биде негов.
Stih35 | Кога нечиј вол смртно убоде вол на друг човек, и тој умре, тогаш да го продадат живиот вол и парите да ги поделат, а исто така да го поделат и убиениот вол;
Stih36 | ако, пак, се знаело од порано дека волот бил бодлив, а стопанинот негов,(иако му било јавено за тоа,) не го пазел, да даде вол за вол, а убиениот нека му остане нему.”
Referenca: 36 | referenci: 21,29 22,1 3 Мојс 5,20-26 2 Цар 12,6 Изреки 6,31 Лк 19,8
Глава22
Кражби на добиток
Stih1 | „Ако некој украде вол или овца и ја заколе, или ја продаде, да даде пет вола за еден вол и четири овци за една овца.”
Stih2 | „Ако се фати крадец, како пробива ѕид и го удрат така, што тој умре, тоа не се смета за убиство.
Referenca: 22,2 | referenci: Ос 7,1 Јов 24,16
Stih3 | Но, ако сонцето веќе се појавило над него, тогаш да се бара крвнина. А крадецот штетата мора да ја надомести. А, ако нема ништо, тогаш тој да биде продаден и да се надомести украденото.
Referenca: 3 | referenci: Мт 18,25
Stih4 | Ако кај фатениот се најде она, што го украл, живо, било вол, магаре или овца, да го врати двојно.
Referenca: 4 | referenci: 1 Цар 12,5
Престапи против сопственоста
Stih5 | Ако некој уништи нива, или лозје, пуштајќи го добитокот свој да пасе во туѓа нива, да надомести со најдоброто од својата нива и најдоброто од своето лозје.
Stih6 | Ако се појави оган, па тој го зафати трњето, и се запалат снопјето, или ожниеното, или нивата, оној, кој го предизвикал пожарот, да плати.
Referenca: 6 | referenci: Суд 9,15
Stih7 | Кога некој му даде на ближниот свој сребро или предмети на чување, и тие бидат украдени од неговиот дом, крадецот, ако се фати, нека плати двојно;
Referenca: 7 | referenci: 3 Мојс 6, 1-5
Stih8 | ако, пак, крадецот не се фати, тогаш сопственикот на куќата нека се јави пред Бога, па нека се заколне дека тој не посегнал врз имотот на својот ближен.
Stih9 | За секој спорен предмет: за вол, магаре, овца, облека, за секој изгубен предмет, за кој некој тврди дека е негов, нивниот спор треба да дојде пред Бога: па кого ќе го осуди Бог, тој нека му плати на ближниот двојно.
Referenca: 9 | referenci: 5 Мојс 25,1
Stih10 | Ако некој му даде на чување на ближниот свој магаре, или вол, или овца, или некој друг добиток, и тој добиток пцовиса, или се повреди, или, пак, биде откраднат, а никој тоа не го види,
Stih11 | тогаш меѓу нив нека одлучи клетвата пред Господ дека оној не посегнал врз имотот на својот ближен, и ако сопственикот така го прими, не се надоместува;
Referenca: 11 | referenci: 3 Мојс 5,22 3 Цар 8,31 2 Лет 6,22 Евр 6,16
Stih12 | ако, пак, му биде украден, тогаш нека му плати на сопственикот негов.
Stih13 | А ако е изеден од ѕверка, да донесе доказ за тоа и да не плаќа ништо.
Referenca: 13 | referenci: 1 Мојс 31,39
Stih14 | Ако некој од ближниот свој добие на услуга добиток, па тој биде повреден или пцовиса, а сопственикот не бил со него, ќе мора да се плати;
Stih15 | но, ако сопственикот бил со него, да не се плаќа. Ако, пак, бил земен под наем, да се плати само наемот.
Разни морални и религиозни закони
Stih16 | Кој измамил несвршена девојка, и биде со неа, да ја дарува и да ја земе за жена;
Referenca: 16 | referenci: 1 Мојс 34,12 5 Мојс 22,28-29 Ос 2,14
Stih17 | а ако таткото нејзин одбие да му ја даде, да одмери сребро на татко ѝ колку што следува за мираз на девојката.
Stih18 | Вражарка да не оставате жива.
Referenca: 18 | referenci: 3 Мојс 19,26.31 20,27 5 Мојс 18,9-12 1 Цар 28,3 2 Лет 33,6
Stih19 | Кој ќе легне со добиток, со смрт да се казни.
Referenca: 19 | referenci: 3 Мојс 18,23 20,15-16 5 Мојс 27,21
Stih20 | Кој принесува жртва на други богови, освен на Единиот Господ, со смрт да се истреби.
Referenca: 20 | referenci: 20,3 34,15 3 Мојс 17,7 4 Мојс 25,2 5 Мојс 17,2-5 18,20 32,17 3 Цар 18,40
Stih21 | Доселеник немој да притеснуваш, ниту да го угнетуваш, зашто и вие бевте доселеници во земјата египетска.
Referenca: 21 | referenci: 23,9 3 Мојс 19,33 5 Мојс 10,19 24,17-18 Ер 22,3 Ез 22,7 Зах 7,10 Мал 3,5 Пс 145,9
Stih22 | Не притеснувајте, ни вдовици, ни сираци;
Referenca: 22 | referenci: 5 Мојс 10,18 24,17 Ис 1,17 Ер 7,5.6 22,3 Ез 18, 5-9.12 Зах 7,9-10 Мал 3,5 Пс 67,5 145,9 Јов 22,6.9 24,3.21 Јк 1,27
Stih23 | ако ги притесниш и тие повикаат кон Мене, ќе го чујам нивниот лелек,
Referenca: 23 | referenci: 5 Мојс 10,18 15,9 24,15 Пс 9,34.37 17,6 33,15 Јов 34,28 35,9 Лк 18,7 Јк 5,4
Stih24 | и ќе се распали гневот Мој, па со меч ќе ве убијам, и вашите жени ќе останат вдовици, а вашите деца – сираци.
Referenca: 24 | referenci: Пс 108,9 Плач 5,3
Stih25 | Кога на заем ќе дадеш пари на некој сиромашен од народот Мој, не присилувај го и не наложувај му лихва.
Referenca: 25 | referenci: 3 Мојс 25,35-37 5 Мојс 15,7-11 23,19-20 Ез 18,8 Пс 14,5 Неем 5,7.10
Stih26 | Ако ја земеш во залог облеката од ближниот твој, врати му ја до зајдисонце;
Referenca: 26 | referenci: 5 Мојс 24,10-13 Амос 2,8
Stih27 | бидејќи таа му е единствена покривка, облека што го чува телото негово: со што ќе спие тој? И кога ќе повика кон Мене, Јас ќе го чујам, бидејќи сум милостив.
Referenca: 27 | referenci: 34,6 5 Мојс 4,31 24,13.17 Ез 18,12.16 Јоил 2,13 Јона 4,2 Пс 98,8 102,8 145,8 Јов 24,7 31,19-20 Неем 9,17 2 Лет 30,9
Stih28 | Не проколнувај Го Господа, ни за старешината на твојот народ не зборувај лошо.
Referenca: 28 | referenci: 20,7 2 Цар 16,6.9 3 Цар 21,10 Проп 10,20 Мт 26,65 Мк 14,64 Дела 23,5
Stih29 | Не воздржувај се да ги принесеш првите плодови од жетвата и лозјето; давај Ми го првородениот од синовите твои.
Referenca: 29 | referenci: 13,2.11-15 23,19 34,20.26 3 Мојс 23,10 4 Мојс 8,16.17 18,13 5 Мојс 15,19 18,4 26,1-4.10 Мал 3,10 Изреки 3,9 Лк 2,23
Stih30 | Така прави, и со крупниот, и со ситниот твој добиток; седум дена нека бидат кај својата мајка, а во осмиот ден дај Ми ги Мене.
Referenca: 30 | referenci: 34,19 3 Мојс 22,27 5 Мојс 15,19
Stih31 | И ќе Ми бидете свет народ. Затоа и месо од растргнато животно да не јадете; фрлај им го на кучињата.”
Referenca: 31 | referenci: 19,6 3 Мојс 7,24 11,44 17,15 19,2 22,8 5 Мојс 14,21 Ез 4,14 44,31
Глава23
Почит кон слабите
Stih1 | „Не примај лажни изјави; не мешај се со безбожник, та да бидеш сведок на насилство.
Referenca: 23,1 | referenci: 20,16 3 Мојс 19,16 5 Мојс 5,20 19,16-21 Пс 26,12 34,11 Изреки 19,5 Мт 19,18
Stih2 | Не поведувај се по мнозинството да правиш зло и не согласувај се со мнозинството против правдата.
Referenca: 2 | referenci: 3 Мојс 19,15 5 Мојс 1,16-17 16,18-20 24,17 27,19 1 Цар 8,3
Stih3 | Кон сиромавиот не биди пристрасен кога води спор.
Referenca: 3 | referenci: 5 Мојс 1,17
Stih4 | Ако сретнеш вол на непријателот, или негово магаре заскитано, одведи го кај него.
Referenca: 4 | referenci: 5 Мојс 22,1-4 Рим 12,20
Stih5 | Ако видиш дека на твојот непријател му паднало магарето под неговиот товар, немој да го одминуваш, но да му помогнеш да се крене со него.
Referenca: 5 | referenci: 5 Мојс 22,4
Stih6 | Немој да ја извртуваш правдата на сиромавиот твој кога води судски спор.
Referenca: 6 | referenci: 5 Мојс 1,17 16,19 Изреки 22,22
Stih7 | Бегај од неправдата и не убивај невин и праведен, бидејќи Јас нема да го оправдам беззаконикот.
Referenca: 7 | referenci: 20,16 34,7 1 Мојс 18,23 5 Мојс 19,18 25,1 Мт 27,4 Ефес 4,25
Stih8 | Не примај мито, зашто митото ги заслепува очите на оние што гледаат и ги извртува делата на праведните.
Referenca: 8 | referenci: 5 Мојс 10,17 27,25 1 Цар 8,3 Ис 1,23 5,23 Мих 3,11 7,3 Пс 14,5 Јов 15,34 36,18 Изреки 6,35 15,27
Stih9 | Туѓинец не притеснувај; вие знаете каква му е душата на туѓинецот, бидејќи и самите бевте туѓинци во земјата египетска.
Referenca: 9 | referenci: 22,20 3 Мојс 19,33-34
Година за одмор и ден за одмор
Stih10 | Шест години сеј ја земјата своја и собирај ги плодовите нејзини,
Referenca: 10 | referenci: 3 Мојс 25,2-7
Stih11 | а седмата – остави ја нека отпочине, за да се хранат сиромасите на твојот народ; а со она, што ќе остане по нив, нека се хранат полските ѕверови; така прави и со лозјето твое и со маслинарникот твој.
Referenca: 11 | referenci: 3 Мојс 25,1-7 5 Мојс 24,19
Stih12 | Шест дена врши ги работите свои, а во седмиот ден отпочини, за да здивне волот твој и магарето твое, и да се одмори синот на робинката твоја, како и придојдениот.
Referenca: 12 | referenci: 20,8-9 34,21 Лк 13,14
Stih13 | Пазете го сето она, што ви го кажав. Не спомнувајте ги имињата на туѓите богови; ова да не се чуе од устата ваша.
Referenca: 13 | referenci: 5 Мојс 4,23 12,3 Ис.Н. 23,7 Пс 15,4
Трите годишни празници
Stih14 | Трипати годишно прославувај Ме со празник:
Referenca: 14 | referenci: 34,18-23 5 Мојс 16,15 3 Цар 9,25 2 Лет 8,13
Stih15 | пази го празникот Бесквасници; седум дена јади бесквасни лебови, како што ти заповедав, во определеното време во месецот авив, зашто во тој месец си излегол од Египет; да не се јавуваш пред Мене празен;
Referenca: 15 | referenci: 12,17 13,4 3 Мојс 23 5 Мојс 16,1-16 Мт 26,17 Лк 22,1 Дела 12,3
Stih16 | и празникот на жетвата од првите плодови од твојот труд, што си ги посеал на нивата твоја, и празникот на берењето плодови на крајот од секоја година кога го собираш родот од твоите ниви.
Referenca: 16 | referenci: 34,22 3 Мојс 23,15-21.39 4 Мојс 28,26 5 Мојс 16,9 2 Лет 8,13
Stih17 | Трипати годишно сите твои од машки пол треба да се јавуваат пред Господ, твојот Бог.
Stih18 | Крвта од жртвата Моја да не се излива врз квасен леб, и од Мојата празнична жртва да не се остава до изутрина.
Referenca: 18 | referenci: 12,8 34,25
Stih19 | Првите плодови од земјата твоја принесувај ги во домот на Господ, твојот Бог. Немој да вариш јаре во млеко од неговата мајка.
Referenca: 19 | referenci: 22,28 34,26 4 Мојс 18,12 5 Мојс 14,21 26,1-11
Ветување и упатства пред заминувањето
Stih20 | Еве, Јас праќам пред тебе ангел Мој, за да те чува по патот, и да те воведе во земјата што сум ти ја приготвил.
Referenca: 20 | referenci: 14,19 15,17 33,2 1 Мојс 16,7 Мал 3,1
Stih21 | Почитувај го и слушај го неговиот глас; и не противи му се, зашто и тој нема да ви го прости гревот, бидејќи името Мое е во него.
Referenca: 21 | referenci: 3,15 5 Мојс 9,7 18,9 Ер 13,15
Stih22 | (Ако го слушаш Мојот глас и исполнуваш сѐ што ќе ти заповедам, и ако го чуваш Мојот завет, вие ќе ми бидете Мој избран народ меѓу сите племиња, зашто целата земја е Моја; вие ќе бидете царско свештенство и свет народ. Овие зборови да им ги кажеш на Израилевите синови.) Ако го послушаш гласот негов, и ако го извршуваш сѐ она што ќе ти речам, ќе им бидам непријател на непријателите твои и противник на противниците твои.
Referenca: 22 | referenci: 15,26 1 Мојс 12,3 Ис 41,11 Ер 30,20
Stih23 | Кога ангелот Мој ќе појде пред тебе и те одведе кај Аморејците, Хитијците, Перизијците, Хананците, (Гергесејците), Евејците и Јевусијците, и кога ќе ги истребам (од пред вашето лице):
Referenca: 23 | referenci: 4 Мојс 13,30 5 Мојс 7, 1-5 Ис.Н. 3,10 24,8.11 Езд 9,1
Stih24 | немој да им се поклонуваш на боговите нивни, ни да им служиш, ниту да правиш што тие прават, туку скрши ги и спомениците нивни уништи ги.
Referenca: 24 | referenci: 20,5.23 34,13 3 Мојс 18,3 26,1 4 Мојс 33,52 5 Мојс 7,5 12,3.30-31 16,22 Суд 2,2 3 Цар
Stih25 | Служете Му на Господ, вашиот Бог, и Тој ќе го благослови лебот твој, и водата твоја; и ќе те чувам од секаква болест.
Referenca: 25 | referenci: 15,26 3 Мојс 26,3-13 5 Мојс 7,12-15 28,1-14 Мт 4,10
Stih26 | Жени што пометнуваат и жени бездетни нема да има во земјата твоја; и ќе направам бројот на деновите твои да биде полн.
Referenca: 26 | referenci: 1 Мојс 15,15 3 Мојс 26,9 5 Мојс 4,1.40 7,14 28,1-14 30,9
Stih27 | И ќе го пуштам ужасот Мој пред тебе, и ќе го уплашам секој народ, на кој ќе наидеш, и ќе ги свртам кон тебе грбовите на сите непријатели твои.
Referenca: 27 | referenci: 15,14 1 Мојс 35,5 5 Мојс 7,23 2 Цар 22,41 Пс 17,40 22,12
Stih28 | Ќе пратам пред тебе и стршени, и ќе ги изгонат Аморејците, Евејците, Јевусијците, Хананците и Хитијците.
Referenca: 28 | referenci: 33,2 34,11.24 5 Мојс 4,38 7,20-23 11,23 18,12 Ис.Н. 3,10 24,11-12 Пс 77,55
Stih29 | Нема да ги истерам пред тебе за една година, за да не се запусти земјата и ѕверовите полски да не се размножат против тебе.
Referenca: 29 | referenci: 7,22
Stih30 | Малку по малку ќе ги изгонувам пред тебе, додека не се намножиш и не завладееш со земјата.
Referenca: 30 | referenci: 5 Мојс 7,22 Ис.Н. 23,5 Суд 2,6
Stih31 | И ќе ти ја поставам границата твоја од Црвеното Море до Филистејското Море, и од пустината до (големата река Еуфрат), и ќе ви ги предадам во рацете оние, кои живеат во таа земја, и ќе ги истераш пред тебе.
Referenca: 31 | referenci: 5 Мојс 7,24 9,3 11,24 34,2-3 Ис.Н. 21,44 24,12.18 Пс 78,6
Stih32 | Не мешај се со нив, и со боговите нивни да не сврзуваш завет.
Referenca: 32 | referenci: 34,12 5 Мојс 7,2 Ис.Н. 9,7 Суд 2,2
Stih33 | Да не останат во земјата твоја, за да не те наведат на грев против Мене; зашто, ако им служиш на боговите нивни, тоа ќе биде за тебе стапица.”
Referenca: 33 | referenci: 14,23 4 Цар 3,2 17,10 18,4 23,14 Ис 27,9 2 Лет 14,3 Суд 2,3 Пс 105, 34-40
Глава24
Бог воспоставува завет со Израил
Stih1 | И Бог му рече на Мојсеј: „Качете се кај Господ ти и Арон, Надав и Авиу и седумдесет старешини израилски и поклонете Му се оддалеку на Господ;
Referenca: 24,1 | referenci: 6,23 19,24 28,1 4 Мојс 11,16
Stih2 | и да пристапи Мојсеј сам до Господ, но тие, да не пристапуваат, и народот со нив да не се искачува.”
Referenca: 2 | referenci: 19,13-20 4 Мојс 12,6-8
Stih3 | Дојде Мојсеј и му ги повтори на народот сите зборови Божји и сите заповеди. И сиот народ одговори во еден глас, и рече: „Сите наредби што ги кажал Господ, ќе ги извршуваме.”
Referenca: 3 | referenci: 19,8 21,1 Ис.Н. 24,16-24
Stih4 | И ги напиша Мојсеј сите зборови Господови, па станувајќи утредента рано, подигна жртвеник под гората, и дванаесет столбови за дванаесетте израилски колена,
Referenca: 4 | referenci: 17,4 34,27-28 1 Мојс 8,20 5 Мојс 27,2 Ис.Н. 4,3- 9.20-24 3 Цар 18,31
Stih5 | и прати момчиња од синовите израилски, и тие принесоа жртви сепаленици и заклаа телиња за жртва за мир на Господ.
Stih6 | Потоа Мојсеј зеде половина од крвта и ја налеа во чаша, а другата половина од крвта ја изли на жртвеникот;
Referenca: 6 | referenci: 3 Мојс 1,11 3,2.8.13 Мт 26,28 Евр 9,18
Stih7 | па ја зеде книгата на заветот и му ја прочита гласно на народот, а тие рекоа:„Сѐ, што рекол Господ, ќе правиме и ќе бидеме послушни.”
Referenca: 7 | referenci: 19,8 4 Цар 23,2.21 Ер 42,6.21 Евр 9,19
Stih8 | Тогаш Мојсеј ја зеде крвта, и го попрска со неа народот, велејќи: „Ова е крвта на заветот, кој го воспостави Господ со вас за сите овие зборови.”
Referenca: 8 | referenci: 5 Мојс 5, 2-3 Ис.Н. 24,25 4 Цар 11,17 Ер 11,4.8 31,32 34,13 Зах 9,11 Мт 26,28 Лк 22,20 Евр 9,18-20 1 Птр 1,2
Stih9 | Потоа Мојсеј и Арон, Надав и Авиу, и седумдесетте старешини израилски се искачија горе
Stih10 | и го видоа (местото каде што стоеше) Бог; а подножјето Негово како да беше од камен сафир, со сјај како сводот небески по чистота.
Referenca: 10 | referenci: 33,20 1 Мојс 16,13 Ис 6,1 Ез 1,1.26 10,1 Јн 1,18 Откр 4,2-3
Stih11 | И Тој не повреди никој од избраните меѓу синовите на Израил: тие Го видоа (местото на) Бога, па јадеа и пиеја.
Referenca: 11 | referenci: 3,6 19,21
Бог му се јавува на Мојсеј на планината
Stih12 | И Господ му рече на Мојсеј: „Качи се кај Мене на планината и остани тука; ќе ти дадам камени плочи со закон и заповеди, што ги напишав за да им бидат закон.”
Referenca: 12 | referenci: 31,18 32,15-16 34,1.28.29 5 Мојс 4,13 5,22 9,9 10,1-5 2 Кор 3,3
Stih13 | Тогаш стана Мојсеј со Исус, неговиот помошник, и се искачи Мојсеј на планината Божја,
Referenca: 13 | referenci: 3,1 17,9
Stih14 | а на старешините им рече: „Почекајте тука додека се вратиме кај вас; а, ете, Арон и Ор се со вас, па, ако има некој нешто за судење, нека оди кај нив.”
Referenca: 14 | referenci: 17,10
Stih15 | И се искачи Мојсеј на планината, и облак ја покри планината,
Referenca: 15 | referenci: 19,9 Мт 17,5
Stih16 | и беше славата Господова на Синајската Планина; и облак ја покриваше шест дена; а во седмиот ден го повика Мојсеј од облакот.
Referenca: 16 | referenci: 16,7 19,9.11 3 Мојс 9,23 4 Мојс 14,10 Ез 8,4 11,22
Stih17 | А славата Господова се гледаше како оган што гори на врвот од планината пред синовите израилски.
Referenca: 17 | referenci: 15,7 19,18 Евр 12,18.29
Stih18 | И Мојсеј влезе среде облакот и се качи на планината; и остана таму Мојсеј четириесет дена и четириесет ноќи.
Referenca: 18 | referenci: 34,28 1 Мојс 7,4 5 Мојс 9, 9-11 3 Цар 19,8 Сир 45,5 Мт 4,2 17,1-8
Глава25
ПЛАНОТ ЗА СКИНИЈАТА
Прилозите на Израилците
Stih1 | И Господ му рече на Мојсеј, велејќи:
Stih2 | „Кажи им на синовите на Израил да Ми соберат прилози: земете прилог кој од драго срце Ми дава.
Referenca: 25,2 | referenci: 35,4-29 Езд 2,68 Неем 7, 70-72 1 Лет 29,5.9 2 Кор 9,7
Stih3 | А прилогот што ќе го земете од нив да биде: злато, сребро и бакар;
Stih4 | волна сина, црвена и светлоцрвена, лен и козина;
Referenca: 4 | referenci: 28,4-8
Stih5 | и црвени овнешки кожи, фини кожи и дрвја од шитим;
Referenca: 5 | referenci: 4 Мојс 4,6.10
Stih6 | масло за светење, и мириси за маслото за помазание и за мирисно кадило;
Referenca: 6 | referenci: 27,20 30,22-32 3 Мојс 16,12 4 Мојс 4,16 2 Лет 13,11
Stih7 | камења оникс и камења за украсување на ефодот и наградникот.
Referenca: 7 | referenci: 28,4.6-14
Stih8 | Да Ми направите светилиште, од каде што ќе ви се јавувам вам.
Referenca: 8 | referenci: 29,45 3 Мојс 26,11-12 5 Мојс 12,11 Зах 2,12 Евр 9,1-2
Stih9 | Сѐ, (направете) како што ќе ти покажам Јас на планината: и образецот на скинијата, и образецот на сите предмети во неа – така да направите.
Referenca: 9 | referenci: 25,40 26,30 4 Мојс 8,4 1 Лет 28,19 Дела 7,44 Евр 8,5
Ковчегот на заветот
Stih10 | Направете ковчег од дрвото шитим, во должина од два и пол лакта, а во ширина еден и пол лакот, и во висина еден и пол лакот;
Referenca: 10 | referenci: 5 Мојс 10,3.5 3 Цар 6,19 Евр 9,4
Stih11 | и опкови го со чисто злато: опкови го однатре и однадвор; направи му златен венец околу врвот;
Stih12 | и излиј за него четири алки од злато, и постави ги на четирите негови долни агли: две алки од едната страна и две алки од другата страна.
Stih13 | Направи од дрвото шитим лостови, и опкови ги со (чисто) злато,
Stih14 | и провлечи ги лостовите низ алките од обете страни на ковчегот, за да се носи на нив ковчегот;
Referenca: 14 | referenci: 40,20 1 Лет 15,15
Stih15 | лостовите во алките на ковчегот нека стојат, да не се вадат од нив.
Referenca: 15 | referenci: 3 Цар 8,8
Stih16 | А во ковчегот положи го заветот, што ќе ти го дадам.
Referenca: 16 | referenci: 16,34 24,12 5 Мојс 10,1-2 Евр 9,4
Stih17 | Направи исто така и чистилиште: капак од чисто злато, долго два и пол лакта, а широко еден и пол лакот.
Referenca: 17 | referenci: 3 Мојс 16,13
Stih18 | И направи два херувима од злато, ковани направи ги и постави ги на двата краја од капакот;
Referenca: 18 | referenci: 26,1.31 36,35 3 Цар 6, 23-28 2 Лет 3, 10-13 Евр 9,5
Stih19 | направи херувими: еден од едната страна, а друг од другата страна на капакот; направи ги херувимите на обете страни од очистилиштето.
Stih20 | херувимите да бидат со крилата угоре, та со крилата да го засолнуваат капакот, а со лицата свртени еден спроти друг; лицата на херувимите нека бидат свртени кон очистилиштето.
Referenca: 20 | referenci: 1 Мојс 3,24 3 Цар 8,7 Евр 9,5
Stih21 | И стави го капакот одозгора врз ковчегот, а во ковчегот положи го заветот, што ќе ти го дадам Јас:
Referenca: 21 | referenci: 26,34 40,20 5 Мојс 10,5
Stih22 | и тука, над капакот, меѓу двата херувима, кои ќе бидат над ковчегот на заветот, ќе ти се јавувам тебе и оттаму ќе ти зборувам тебе и за сѐ ќе им заповедам преку тебе на синовите израилски.
Referenca: 22 | referenci: 4 Мојс 7,89 2 Цар 6,2 4 Цар 19,15 Пс 79,1 Ис 37,15
Масата со принесените пред Бога лебови
Stih23 | Направи и маса од дрвото шитим: долга два лакта, а широка еден лакот, висината да ѝ е лакот и половина.
Referenca: 23 | referenci: 3 Мојс 24,6 3 Цар 7,48 2 Лет 4,8.19
Stih24 | И опкови ја со чисто злато, а направи и златен венец околу неа;
Stih25 | и направи ѝ наоколу страници една дланка широки со венец наоколу;
Stih26 | а направи за неа и четири алки од злато, и прицврсти ги алките на четирите агли од нејзините четири нозе;
Stih27 | на страниците нека има алки, за да можат во нив да се стават лостови, па трпезата со нив да се подигнува;
Stih28 | направи ги лостовите од дрвото шитим и опкови ги со (чисто) злато; и со нив ќе се крева трпезата.
Stih29 | Направи за неа чинии, кадилници, чаши и црпки, со кои ќе се врши преливање; а ќе ги направиш од чисто злато.
Referenca: 29 | referenci: 4 Мојс 4,7 3 Цар 7,48
Stih30 | На трпезата поставувај ги секогаш лебовите принесени пред Мене.
Referenca: 30 | referenci: 35,13 39,36 40,4.23 3 Мојс 24,5-9 1 Цар 21, 1-4
Светилник со седум гранки
Stih31 | И направи светилник од чисто злато; светилникот нека биде кован; неговиот столб, неговите гранки и чашки со јаболкца и неговите цветови – сите тие од него да излегуваат;
Referenca: 31 | referenci: 39,37 40,24 4 Мојс 4, 9-10 3 Цар 7,49 Зах 4,3 2 Лет 4,7
Stih32 | шест гранки нека излегуваат од страните: три гранки од едната страна на светилникот, а три гранки од другата страна на светилникот;
Stih33 | три чашки во облик на бадемов цвет, со јаболче и цветови нека има едната гранка, и три чашки како бадемов цвет, со јаболче и цветови на другата гранка; и така нека има на шесте гранки, што излегуваат од светилникот,
Stih34 | а на самиот светилник нека има четири чашки во вид на бадемов цвет, со јаболкца и цветови;
Stih35 | едно јаболче под две гранки, од него, и едно јаболче под другите две гранки, од него, и едно јаболче под другите две гранки – така под шесте гранки што излегуваат од светилникот (и на светилникот четири чашки во вид на оревов цвет).
Stih36 | Јаболчињата и гранките нивни од него треба да излегуваат; целиот да биде кован од чисто злато.
Referenca: 36 | referenci: 4 Мојс 8,4
Stih37 | И направи му седум кандила, и стави ги кандилата негови да светат од предната негова страна;
Referenca: 37 | referenci: 3 Мојс 24,2-4 4 Мојс 8,2 2 Лет 13,11
Stih38 | а и штипките и пепеларките за нив нека бидат од чисто злато направени;
Stih39 | од еден кикар чисто злато да направиш свеќник, со сиот негов прибор.
Stih40 | И гледај да ги направиш според образецот, што ти беше покажан на планината.”
Referenca: 40 | referenci: 25,9 Евр 8,5
Глава26
Скинијата
Stih1 | „Направи и скинија од десет платништа: од пресукан лен, од сина, црвена и светлоцрвена волна; врз нив да направиш и херувими – уметничка изработка.
Stih2 | Должината на секое платниште нека е дваесет и осум лакти, додека ширината на секое платниште – четири лакти; таа мерка да биде за сите платништа.
Stih3 | Петте платништа нека се поврзани едно со друго, а и петте други платништа нека се поврзани едно со друго.
Stih4 | И направи сини котелци по работ на првото платниште, од едната страна за соединување; така направи и по работ на последното платниште: каде што ќе се соединуваат двете половини;
Stih5 | педесет котелци направи на едно платниште, и педесет котелци направи по работ на другото платниште, каде што ќе се соединуваат со следното; да бидат еден спроти друг.
Stih6 | Направи и педесет кукички од злато и со кукичките соедини го едното платниште со другото; и така скинијата ќе претставува една целина.
Stih7 | Потоа направи платништа од козина за покривање на скинијата; единаесет такви платништа направи.
Stih8 | Едното платниште да е долго триесет лакти, а широко – четири лакти; таа мерка да биде за сите единаесет платништа.
Stih9 | И соедини ги петте платништа одделно, и шестте платништа одделно; шестото платниште откај влезот во скинијата свиткај го на две.
Stih10 | Направи и педесет котелци по работ од едното крајно платниште, и педесет котелци по работ од второто крајно платниште, каде што ќе се соединуваат.
Stih11 | И направи педесет кукички од бакар и состави ги кукичките со котелците, па соедини ги платништата, за да бидат една целина.
Stih12 | А остатокот од платништата на скинијата превиткај го, нека биде таа половина спуштена над скинијата од задната страна;
Stih13 | остатокот, пак, од должината на платништата на скинијата – лакот од едната страна и лакот од другата страна – нека бидат спуштени од страните на скинијата – од едната и од другата страна, за да ја покриваат.
Stih14 | И направи покрив над скинијата од овнешки кожи, црвено обоени, како и покрив од сини кожи – одозгора.
Referenca: 14 | referenci: 4 Мојс 3,25 4,25
Stih15 | Направи и штици за скинијата од дрвото шитим што ќе стојат исправени;
Stih16 | десет лакти нека биде долга една штица, а лакот и пол широка секоја штица;
Stih17 | на секоја штица нека има по два клина – еден спроти друг; така направи на секоја штица за скинијата.
Stih18 | Така направи штици за скинијата: дваесет штици од страната откај Негев што е на југ,
Stih19 | а под дваесетте штици направи четириесет подножја од сребро: две подножја на една штица за обата клина нејзини, и две подножја под другата штица за обата клина нејзини;
Referenca: 19 | referenci: 38,27
Stih20 | и дваесет штици за другата страна на скинијата, од север,
Stih21 | со четириесет подножја сребрени: две подножја под едната штица и две подножја под другата штица.
Stih22 | А од задната страна на скинијата – што е откај запад, направи шест штици.
Stih23 | И направи две штици за аглите на скинијата од задната страна;
Stih24 | тие да бидат одоздола и одозгора поврзани со алка; така нека биде со двете; тие нека бидат за обата агла;
Stih25 | и така ќе има осум штици со шеснаесет подножја сребрени: по две подножја под една штица, и по две подножја под друга штица – за обата клина нејзини.
Stih26 | Понатаму направи напречници од дрвото шитим, пет за штиците од едната страна на скинијата,
Stih27 | и пет напречници за штиците од другата страна на скинијата, и пет напречници за штиците од задната страна на скинијата, што е кон запад;
Stih28 | а внатрешниот напречник да минува преку средината на штиците, од едниот крај до другиот.
Stih29 | Штиците опкови ги со злато, а и алките за напречниците направи ги од злато; напречниците исто така, опкови ги со злато.
Stih30 | Така ќе ја направиш скинијата според образецот, што ти беше покажан на планината.
Referenca: 30 | referenci: 25,9
Stih31 | И направи завеса од сина, пурпурна и црвена волна и пресукан лен; и на неа нека има уметнички извезени херувими.
Referenca: 31 | referenci: 3 Мојс 16 2 Лет 3,14 Мт 27,51 Лк 23,45 Евр 6,19 10,20
Stih32 | И закачи ја на четири столба од шитим, опковани со злато, со златни кукички, а нивните подножја – сребрени.
Stih33 | Потоа обеси ја завесата на кукичките, и внеси го таму зад завесата ковчегот на заветот; и завесата ќе го одделува светилиштето од Светињата над светињите.
Referenca: 33 | referenci: 40,3.21 3 Мојс 16,2 3 Цар 8,6 Евр 9,2-3
Stih34 | И со капакот – чистилиште покриј го ковчегот на заветот во Светињата над светињите.
Referenca: 34 | referenci: 25,21 3 Мојс 16,2 Евр 9,5
Stih35 | Намести и трпеза пред завесата и светилник спрема трпезата, од јужната страна на скинијата, а трпезата постави ја на северната страна.
Referenca: 35 | referenci: 25,23 Евр 9,2
Stih36 | И направи завеса за влезот во скинијата од сина, пурпурна и црвена волна и од пресукан лен – везена работа.
Referenca: 36 | referenci: 40,5.28
Stih37 | За таа завеса ќе направиш пет столбови од шитим, опковани со злато и со златни кукички; па ќе им излиеш за нив и пет подножја од бронза.”
Глава27
Жртвеникот
Stih1 | „Направи и жртвеник од дрвото шитим – пет лакти долг и пет лакти широк; четириаголен да биде жртвеникот и три лакти висок.
Referenca: 27,1 | referenci: 20,24 40,6 4 Мојс 4,13-14 3 Цар 9,25 Ез 43,13-17 2 Лет 4,1
Stih2 | А на неговите четири агли направи им рогови, така што роговите да излегуваат од него; и опкови го со бронза.
Referenca: 2 | referenci: 29,12 30,2 3 Мојс 4,7 3 Цар 1, 50-51 Пс 117,27 Ез 43,15 Амос 3,14
Stih3 | Потоа направи за него котли за исипување во нив на пепелот, и лопатчиња, и потири, и вилушки, и кадилници; сиот овој прибор направи го од бакар.
Referenca: 3 | referenci: 4 Мојс 4,14 3 Цар 7,40.45 Ер 52,18
Stih4 | И направи му решетка од бакар во вид на мрежа, а на решетката од четирите нејзини агли, направи и четири алки од бакар;
Stih5 | и стави ги под рамката на жртвеникот, долу, така што решетката да зафаќа до средината на жртвеникот.
Stih6 | Направи за жртвеникот лостови, лостови од дрвото шитим, и опкови ги со бакар;
Referenca: 6 | referenci: 25,13
Stih7 | лостовите да се провлечат низ алките, така што лостовите да излегуваат од двете страни на жртвеникот, за да се носи.
Referenca: 7 | referenci: 25,14.28
Stih8 | Ќе го направиш од штици, однатре да биде празен; како што ти беше покажано на гората, така да се направи.
Referenca: 8 | referenci: 25,9
Завесите на дворот
Stih9 | Направи и двор на скинијата. На јужната страна, откај Негев, завесите за дворот треба да бидат од пресукан лен, сто лакти во должина од едната страна;
Referenca: 9 | referenci: 35,17 40,8.17-49 3 Цар 6,36 8,64 Ез 40,17-47 2 Лет 4,9 7,7
Stih10 | столбови за нив да има дваесет, а подножја од бакар – дваесет; кукичките за нивните столбови и обрачите нивни да бидат сребрени.
Stih11 | Исто така и од северната страна завесите да бидат сто лакти долги; и дваесет столбови за нив со дваесет подножја од бакар; кукичките нивни и обрачите на столбовите да бидат од сребро.
Stih12 | А и по ширина на дворот, откај западната страна, да има завеси, долги педесет лакти; со десет столбови и десет подножја за нив.
Stih13 | А и од предната страна, кон исток, дворот треба да има педесет лакти ширина (со столбови од десет лакти и десет подножја).
Stih14 | Од петнаесет лакти нека бидат завесите од едната страна, и за нив три столба и три подножја под нив;
Stih15 | и од другата страна завеси, од петнаесет лакти, со три столба за нив и три подножја под нив;
Stih16 | А за вратата на дворот завесата да е дваесет лакти, од сина, пурпурна и црвена волна и со пресукан лен – уметничка работа; и четири столба за неа, со четири подножја под нив.
Referenca: 16 | referenci: 36,37 40,33
Stih17 | Сите столбови околу дворот треба да бидат поврзани со обрачи од сребро; и кукичките нивни да им се сребрени, а подножјата од бакар.
Stih18 | Во должина дворот да има сто лакти, во ширина по педесет насекаде, додека во висина пет лакти – од пресукан лен, а подножјето од бакар.
Stih19 | Сиот прибор во скинијата за општа употреба и сите нејзини колови, и сите колови на дворот да се од бакар.
Масло за светилникот
Stih20 | И заповедај им на синовите израилски да ти носат чисто масло, исцедено од маслинка, за светење, за да гори светилникот секогаш.
Stih21 | Во скинијата на собранието пред завесата, која ќе го закрива ковчегот на заветот, Арон и неговите синови нека го палат, да гори пред Господ од вечер до утрина. Тоа нека е вечен закон за поколенијата на синовите израилски.”
Referenca: 21 | referenci: 16,34 33,7 3 Мојс 1,1 4 Мојс 31,54 1 Цар 3,3
Глава28
Свештеничките одежди
Stih1 | „А ти земи го кај себе Арон, братот твој, со синовите негови, за да Ми бидат свештеници: Арон, Надав, Авиу, Елеазар и Итамар, синови Аронови.
Stih2 | И направи му свети одежди на Арон, братот твој, за чест и слава.
Referenca: 2 | referenci: 29,5.29 30,10 35,19 39,1 4 Мојс 20,26-28
Stih3 | И кажи им на сите надарени со ум, кои сум ги исполнил со дух на мудрост, да му направат на Арон одежди, за негово посветување, за да Ми биде свештеник.
Referenca: 3 | referenci: 31,3.6 35,10.25.35 36,1
Stih4 | А ова се одеждите што треба да ги направат: наградник, ефод19, наметка, везен хитон20, кидар21 и појас. Нека направат свети одежди за Арон, и за синовите негови, за да Ми бидат свештеници.
Futnota19 | 5 28,4. Горна кратка облека.
Futnota20 | 6 28,4. Долна долга облека.
Futnota21 | 7 28,4. Украс за глава.
Referenca: 4 | referenci: 25,7 28,4
Stih5 | Затоа нека земат злато и сина, пурпурна и црвена волна и чист лен.
Referenca: 5 | referenci: 25,4
Ефодот
Stih6 | Па нека направат ефод од злато и од сина, пурпурна и црвена волна и од пресукан чист лен – уметничка изработка.
Stih7 | На него два нарамника нека има, кои се врзуваат на двата краја, за да се држат заедно.
Stih8 | И појасот на ефодот, што е одозгора, нека биде иста изработка: од (чисто) злато, од сина, пурпурна и црвена волна и од пресукан лен.
Referenca: 8 | referenci: 29,5
Stih9 | И земи два камена оникс, и изрежи ги на нив имињата на синовите Израилеви:
Stih10 | шест имиња нивни – на едниот камен, а другите шест имиња – на вториот камен, според редоследот на нивното раѓање;
Stih11 | со помош на каменорезец, како гравура врз печат, ќе ги изрежеш на тие два камена имињата на синовите Израилеви.
Stih12 | Тие два камена потоа стави ги на нарамениците од ефодот, како камења за спомен на синовите Израилеви: и Арон ќе ги носи имињата на синовите на Израил пред Господ на обете рамења за нивни спомен.
Referenca: 12 | referenci: 30,16 4 Мојс 31,54
Stih13 | Направи и две копчиња од (чисто) злато,
Stih14 | потоа (направи) две веришки од чисто злато; направи ги како усукани врвци, па закачи ги плетените веришки за копчињата.
Градникот
Stih15 | И градник судиски направи – уметничка работа; направи го како по составот на ефодот: од злато, од пурпурна, сина и црвена волна и од пресукан лен направи го;
Stih16 | четириаголен да биде, двоен, педа долг и педа широк;
Stih17 | нареди по него во четири реда скапоцени камења. Во првиот ред: рубин, топаз и смарагд,
Referenca: 17 | referenci: Ез 28,13 Откр 21,19-20
Stih18 | во вториот ред: антракс, сафир и елмаз;
Stih19 | во третиот ред: опал, ахат и аметист;
Stih20 | во четвртиот ред: хризолит, оникс и јаспис. Тие треба да бидат поставени во златни рамки.
Referenca: 20 | referenci: Дан 10,6
Stih21 | Тие камења со имињата на синовите Израилеви треба да бидат дванаесет, според имињата нивни: нека бидат врежани како печат, со по едно име од бројот на дванаесетте племиња.
Referenca: 21 | referenci: Ис.Н. 4,8 Агеј 2,23 Мудр 18,24 Откр 21,12
Stih22 | И на наградникот стави виени веришки, исплетени од чисто злато.
Stih23 | Направи и две златни алчиња за наградникот, и двете алчиња прицврсти ги за двата краја на наградникот,
Stih24 | па провлечи ги двете златни веришки низ двете алчиња за двата краја од наградникот,
Stih25 | а другите два краја од двете веришки закачи ги за двете копчиња и стави ги на нарамениците од ефодот, од предната страна.
Stih26 | Направи и уште други две алчиња златни, па стави ги на другите два краја од наградникот, од внатрешната страна на ефодот;
Stih27 | а направи и две златни алчиња, и прицврсти ги за двата нарамника на ефодот, одоздола, од неговата предна страна, каде што се соединува, над појасот.
Stih28 | Потоа алчињата на наградникот нека се врзат за алчињата на ефодот со сина врвка плетена од волна, та да не се одделува наградникот од ефодот, туку да стои на појасот од ефодот,
Stih29 | А Арон ќе ги носи имињата на синовите Израилеви преку наградникот судиски, над срцето свое, кога ќе влегува во светилиштето, за спомен пред Бога (и стави ги над судиите надградниците, плетените веришки, стави ги од двата краја на надградникот, и стави ги двата штита на двете рамења, од нараменикот откај лицето).
Stih30 | А во наградникот судиски стави ги Урим и Тумим; и тие ќе бидат над срцето Ароново, кога влегува (во светилиштето) пред Господ; а Арон секогаш ќе го носи над срцето свое судот на синовите Израилеви пред Господ.
Referenca: 30 | referenci: 3 Мојс 8,8 4 Мојс 27,21 5 Мојс 33,8 1 Цар 28,6 Езд 2,63 Неем 7,65
Другите свештени одежди
Stih31 | Направи и наметка кон ефодот, целата сина;
Stih32 | одозгора во средината нека има прорез за главата; и нека биде работ на прорезот наоколу опшиен со ткаен ширит, како што се опшива отворот на оклоп, така што наметката да не се реси;
Stih33 | и по полите нејзини направи топченца од сина, пурпурна и црвена волна, а наоколу, меѓу нив, и златни ѕвончиња:
Referenca: 33 | referenci: 4 Мојс 13,25 Песна 4,3
Stih34 | златно ѕвонче па топче, златно ѕвонче па топче по полите на наметката насекаде наоколу.
Stih35 | Неа ќе ја носи Арон, кога ќе служи, за да се слуша гласот од неа кога ќе влегува во светилиштето пред лицето на Господ, а и кога излегува, та да не умре.
Stih36 | А направи и плочка од чисто злато, и на неа изрежи како на печат ‚Светиња Господова’,
Referenca: 36 | referenci: 29,6 3 Мојс 8,9 Зах 14,20
Stih37 | и да ја врзеш со сина врвца за кидарот, така што да стои од предната страна на кидарот.
Stih38 | И ќе биде на челото Ароново, та Арон на себе да ги презема гревовите на приносите, што ги посветуваат синовите израилски, и на сите дарови, што му ги принесуваат тие; и така, таа нека биде секогаш на неговото чело, за да бидат тие секогаш примени од Господ.
Referenca: 38 | referenci: 4 Мојс 18,1 Ис 53,5.6.11
Stih39 | Направи и хитон од лен, и кидар од лен; а појасот направи го везен.
Referenca: 39 | referenci: 3 Мојс 16,4
Stih40 | И на синовите Аронови направи им хитони, направи и појаси, и превивки за главата направи им, за чест и слава.
Referenca: 40 | referenci: 29,8-9 40,14 3 Мојс 8,13
Stih41 | Во тоа облечи го Арон, братот твој, и синовите негови со него; помажи ги, исполни им ги рацете, и освети ги, за да ми бидат свештеници.
Referenca: 41 | referenci: 29,7-9 30,30 40,13.15 4 Мојс 3,3 Јн 17,19
Stih42 | А направи им и долна облека од лен, да се покрие голотијата од телото нивно, од крстот до бедрата;
Referenca: 42 | referenci: 20,26 3 Мојс 6,4 16,4
Stih43 | и да ги носи Арон, и синовите негови, кога влегуваат во скинијата, или кога пристапуваат кон жртвеникот за служба во светилиштето, за да не навлечат грев (врз себе), та да не умрат. Тоа нека биде вечен закон за него и за потомството негово по него.”
Referenca: 43 | referenci: 30,20.21
Глава29
Осветување на свештениците
Stih1 | „А еве што да направиш над нив, за да ги посветиш за Мои свештеници: земи теле од говедата и два овна здрави,
Referenca: 29,1 | referenci: 40,12-15 Сир 45, 15-17 Евр 7,26-28
Stih2 | и бесквасни лебови, бесквасни погачки замесени со масло, и питки бесквасни намачкани со масло; од пченично бело брашно направи ги.
Referenca: 2 | referenci: 3 Мојс 2,1.4 24 4 Мојс 6,15
Stih3 | Стави ги во една кошница, и принеси ги со кошницата, заедно со телето и двата овна.
Stih4 | Доведи го Арон и синовите негови пред влезот на скинијата, и измиј ги со вода.
Referenca: 4 | referenci: 40,12-15 Евр 10,22
Stih5 | А откако ќе ги земеш одеждите, облечи го Арон, во хитон и во наметка, во ефод и во наградник и опаши го преку ефодот;
Referenca: 5 | referenci: 28,8
Stih6 | стави му го на глава кидарот, а на кидарот прицврсти го венецот на светоста.
Referenca: 6 | referenci: 28,36.38 39,30 Зах 3,5
Stih7 | И земи масло за помазание, излеј на главата негова и помажи го.
Referenca: 7 | referenci: 30,22-23.30 37,29 1 Цар 10,1
Stih8 | Потоа доведи ги синовите негови и облечи ги во хитоните.
Referenca: 8 | referenci: 28,4
Stih9 | И опаши ги со појаси, Арон и неговите синови, и стави им ги превивките на главата, па свештенството нека им припаѓа вечно. Така ќе ги посветиш рацете на Арон и на неговите синови.
Referenca: 9 | referenci: 28,40 40,15 4 Мојс 3,10 5 Мојс 18,5
Stih10 | Потоа доведи го телето пред вратата на скинијата, и Арон и синовите негови нека ги положат рацете свои врз главата на телето.
Referenca: 10 | referenci: 3 Мојс 1,4 4,15 4 Мојс 8,12
Stih11 | И заколи го телето пред Господ, пред влезот во скинијата,
Referenca: 11 | referenci: 3 Мојс 1,5.11 4,24
Stih12 | и земи крв од телето и со твојот прст помажи ги роговите на жртвеникот, а остатокот од крвта, сета излиј ја во подножјето на жртвеникот.
Referenca: 12 | referenci: 27,2 3 Мојс 1, 5-9 4,7
Stih13 | Потоа земи го сиот лој што ја обвива внатрешноста, кошулката на црниот дроб и обата бубрега со лојот околу нив, и запали ги на жртвеникот.
Referenca: 13 | referenci: 3 Мојс 1,8 9,10
Stih14 | А месото од телето, кожата негова и нечистотиите изгори ги на оган надвор од логорот. Тоа е жртва за грев.
Referenca: 14 | referenci: 3 Мојс 4,12.21
Stih15 | Потоа земи го едниот овен, и Арон и синовите негови нека ги положат рацете свои врз главата на овенот;
Referenca: 15 | referenci: 3 Мојс 3,2 2 Лет 29,23
Stih16 | па заколи го овенот, земи крв од него и со неа полиј го жртвеникот од сите страни;
Referenca: 16 | referenci: 24,6
Stih17 | овенот, пак, исечи го на делови, измиј ја внатрешноста и нозете негови, и стави ги врз расечените делови со главата,
Referenca: 17 | referenci: 3 Мојс 1,9.13
Stih18 | и изгори го целиот овен на жртвеникот. Тоа е жртва сепаленица пред Господ, мирис благопријатен, жртва на Господ.
Referenca: 18 | referenci: 1 Мојс 8,21 2 Кор 2,15 Ефес 5,2 Фил 4,18
Stih19 | Земи го потоа и другиот овен, та Арон и синовите негови нека ги положат рацете свои на главата на овенот;
Referenca: 19 | referenci: 29,10
Stih20 | заколи го овенот и земи од неговата крв, па помажи го со неа крајчето од десното уво на Арон, и крајчето од десното уво на неговите синови, а и палецот на десната рака нивна, и палецот од десната нога нивна; а со крвта, што ќе преостане, попрскај го жртвеникот од сите страни.
Referenca: 20 | referenci: 3 Мојс 1,5.11 14,14.25
Stih21 | Потоа земи од крвта, што е на жртвеникот и масло за помазание, и попрскај го Арон и одеждите негови, и синовите негови и одеждите нивни – па ќе бидат осветени тој и одеждите негови, и синовите негови и одеждите на синовите негови со него;
Referenca: 21 | referenci: Евр 9,22
Stih22 | Освен тоа, земи лој од овенот и опашката негова, и лојот што ја обвива внатрешноста негова, како и кошулката од црниот дроб и обата бубрега и лојот што е на нив, и десната плешка (тоа е овен за посветување);
Stih23 | и еден леб и една погачка со масло, и една питка од кошницата со бесквасни лебови, приложена пред Господ.
Stih24 | Сето тоа стави го врз рацете на Арон и врз рацете на синовите негови, и принеси го тоа со нишање пред Господ.
Referenca: 24 | referenci: 3 Мојс 7,30 9,21 10,15 4 Мојс 6,20 8,11.13.15
Stih25 | Потоа земи им го тоа од рацете нивни, и изгори го на жртвеникот, со жртвата сепаленица, за да биде мирисот благопријатен пред Господ: тоа е принос пред Господ.
Stih26 | И земи ги градите од овенот за Ароновото посветување и принеси ги со нишање пред Господ – и тоа ќе биде твој дел.
Referenca: 26 | referenci: 3 Мојс 7,30
Stih27 | И освети ги градите од приносот, што беа нишани, и плешката на вознесението што беше вознесена, од овенот за посветување на Арон и на синовите негови;
Referenca: 27 | referenci: 3 Мојс 7,31.34
Stih28 | и тоа нека биде за Арон и за синовите негови вечен дел од синовите на Израил, бидејќи тоа е вознесение; тоа вознесение треба да го прават (синовите на Израил) при благодарствените жртви; нивното вознесение е дар за Господ.
Referenca: 28 | referenci: 3 Мојс 7,30.34 10,15
Stih29 | А светите одежди Аронови по него нека преминат на синовите негови, за да бидат во нив помазувани и во нив да се посветуваат за свештеници.
Referenca: 29 | referenci: 28,2 4 Мојс 20,28
Stih30 | Седум дена нека се облекува во нив свештеник од синовите негови, оној, кој на неговото место ќе биде свештеник, кој ќе влегува во скинијата за да служи во светилиштето.
Referenca: 30 | referenci: 3 Мојс 6,23 4 Мојс 20,28
Stih31 | А овенот за посветување земи го и месото негово свари го на свето место;
Referenca: 31 | referenci: 3 Мојс 8,31-33 Ез 42,13 2 Лет 13,9
Stih32 | и Арон и синовите негови нека го изедат месото од тој овен со лебовите од кошницата при влезот во скинијата.
Stih33 | Зашто преку тоа е извршено очистување и послужило за нивното посветување во свештенство; човек друг да не јаде, зашто тоа е света работа;
Referenca: 33 | referenci: Мт 12,4
Stih34 | а и ако остане нешто од месото на жртвата за посветување, или од лебовите до изутрина, остатокот изгори го на оган; тоа не треба да се јаде, зашто е светиња.
Referenca: 34 | referenci: 12,10
Stih35 | И направи така со Арон и со синовите негови сѐ онака како што ти заповедав. Седум дена посветувај ги рацете нивни.
Stih36 | Теле заради гревовите да принесуваш секој ден за очистување; и жртва за грев да принесуваш врз жртвеникот за да го очистиш; и помажи го за да биде осветен.
Referenca: 36 | referenci: 40,10 3 Мојс 1,4 Ез 43,18-27 2 Лет 29,24 Евр 10,11
Stih37 | Седум дена ќе го очистуваш жртвеникот и ќе го осветуваш, и жртвеникот ќе биде голема светиња; секој кој ќе се допре до жртвеникот, ќе се освети.
Referenca: 37 | referenci: 30,29 40,10 3 Мојс 16,18-20 Мт 23,19
Секојдневните жртви
Stih38 | А еве што ќе принесуваш на жртвеникот: две јагниња (без недостаток) стари една година, секој ден без прекин.
Referenca: 38 | referenci: 3 Мојс 6, 4-8 Ез 46,13-15 1 Лет 16,40 Сир 45,14
Stih39 | Едното јагне принесувај го наутро, а другото принесувај го навечер;
Referenca: 39 | referenci: 4 Мојс 28,4.8 Езд 3,3
Stih40 | и уште по една десетина ефа пченично брашно измешано со четврт ин исцедено масло, а за преливање – четврт ин вино, за едно јагне;
Referenca: 40 | referenci: 1 Мојс 35,14 4 Мојс 15,4 28,5 Ез 46,13-15
Stih41 | а другото јагне принесувај го навечер: со принос од брашно како утринскиот и со исто такво преливање принесувај го, како благопријатен мирис, жртва на Господ.
Referenca: 41 | referenci: 3 Цар 18,29.36 Пс 140,2 Дан 9,21 Езд 9,4.5
Stih42 | Тоа нека биде постојана жртва сепаленица во поколенијата ваши пред вратата од скинијата, пред Господ, каде што ќе ти се јавувам, за да зборувам со тебе.
Referenca: 42 | referenci: 27,2 33,9.11 4 Мојс 7,89
Stih43 | И таму ќе им се јавувам на синовите израилски, и ќе се освети тоа место со славата Моја.
Referenca: 43 | referenci: 25,22 40,34 3 Цар 8,11 Ез 43,5 Пс 25,8
Stih44 | А ќе ги осветам скинијата и жртвеникот; и Арон и синовите негови ќе ги осветам, за да Ми свештенодејствуваат.
Referenca: 44 | referenci: 29,1
Stih45 | Ќе пребивам меѓу синовите израилски и ќе им бидам Бог,
Referenca: 45 | referenci: 25,8 40,34 1 Мојс 17,7 4 Мојс 35,34 2 Кор 6,16
Stih46 | и ќе познаат дека Јас сум Господ, Бог нивни, Кој ги изведе од земјата египетска за да пребива меѓу нив. Јас сум Господ, нивниот Бог.”
Referenca: 46 | referenci: 6,6 Агеј 2,5
Глава30
Кадилниот жртвеник
Stih1 | „Направи и жртвеник за кадење, од дрвото шитим направи го:
Stih2 | должината нека му биде лакот, а ширината лакот, четвороаголен да биде, и два лакта висок; од него нека излегуваат роговите негови;
Referenca: 2 | referenci: 27,2
Stih3 | позлати го со чисто злато одозгора, од страните наоколу, и роговите негови; направи му златен венец наоколу;
Referenca: 3 | referenci: 25,11
Stih4 | под венецот на двата агли негови направи и две алки од (чисто) злато; од двете страни направи ги; низ нив проври лостови, за да може да се носи жртвеникот;
Referenca: 4 | referenci: 25,12
Stih5 | лостовите направи ги од дрвото шитим, и опкови ги со злато.
Referenca: 5 | referenci: 25,13
Stih6 | Па стави го пред завесата, која виси пред ковчегот на заветот, спрема капакот што е врз ковчегот на заветот, од каде што ќе ти се јавувам тебе.
Referenca: 6 | referenci: 25,22 26,34 40,5
Stih7 | А Арон нека кади на него со кадиво со пријатна миризба; нека кади над него, секое утро, кога ги приготвува кандилата;
Referenca: 7 | referenci: 25,6 40,27 5 Мојс 33,10 2 Лет 26,18
Stih8 | И кога ќе ги пали Арон кандилата навечер, нека кади над него; нека има постојано кадење пред Господ во поколенијата ваши.
Referenca: 8 | referenci: 29,42
Stih9 | Не принесувај над него никакво друго кадиво, ни сепаленици, ниту принос од леб, ни преливање не изливајте над него.
Referenca: 9 | referenci: 3 Мојс 10,1
Stih10 | Арон еднаш во годината нека врши очистување над роговите негови; со крв од жртва за очистување на гревовите нека се врши очистување еднаш годишно во поколенијата ваши, зашто тоа е голема светиња пред Господ.”
Referenca: 10 | referenci: 29,36-37 3 Мојс 6,21 9,7 16,2.18-19
Принос за скинијата Мијалникот од бакар
Stih11 | И уште му рече Господ на Мојсеј, велејќи:
Stih12 | „Кога ќе ги пребројуваш синовите на Израил, при вршење преглед, секој нека даде на Господ откуп за душата своја, при нивното пребројување, и нема да има меѓу нив погубно уништување за време на пребројувањето;
Referenca: 12 | referenci: 4 Мојс 1 31,50 2 Цар 24, 1-9.13
Stih13 | оние што ќе доаѓаат за пребројување нека даваат по половина шекел, свештен шекел: во тој шекел има дваесет гери; а половината шекел е принос на Господ.
Referenca: 13 | referenci: 38,25-28 3 Мојс 27,25 4 Мојс 3,47
Stih14 | Сите што доаѓааат на пребројување, а имаат по дваесет години и нагоре, треба да даваат принос на Господ.
Referenca: 14 | referenci: 38,26 4 Мојс 1,3.18 26,2
Stih15 | богатиот да не дава повеќе, а сиромавиот да не дава помалку од половина шекел, кога давате принос на Господ за откуп на душите ваши.
Referenca: 15 | referenci: Изреки 22,2 1 Птр 1, 12-19
Stih16 | А, откако ќе го собереш откупеното сребро од синовите на Израил, употребувај го за служење во скинијата. Тоа ќе им биде на синовите на Израил спомен пред Господ, за откуп на душите ваши!”
Referenca: 16 | referenci: 38,25-28 4 Мојс 31,54
Принос за скинијата Мијалникот од бакар
Stih17 | И уште му рече Господ на Мојсеј, велејќи:
Stih18 | „Направи и мијалник од бакар за миење и подножјето негово нека е од бакар; постави го меѓу скинијата и жртвеникот и налеј вода во него;
Referenca: 18 | referenci: 38,8 40,7.30 3 Цар 7,38 2 Лет 4,6
Stih19 | и Арон и синовите негови од него нека ги мијат рацете свои и нозете свои;
Referenca: 19 | referenci: 29,4 40,12.31-32 3 Мојс 8,6 Пс 25,6 Евр 10,22
Stih20 | кога влегуваат во скинијата, нека се мијат со вода, за да не умрат; или кога пристапуваат кон жртвеникот, да Му служат и да Му принесуваат на Господ жртва;
Stih21 | тогаш нека ги мијат рацете свои и нозете свои, за да не умрат. Тоа нека им биде наредба вечна, нему и на потомството негово по него.”
Referenca: 21 | referenci: 27,21
Свето масло
Stih22 | Му рече Господ уште на Мојсеј, велејќи:
Stih23 | „Земи мириси најубави: смирна чиста – петстотини шекели, миризлив цимет половина од тоа – двесте и педесет, и трстика миризлива – исто така двесте и педесет,
Referenca: 23 | referenci: 1 Мојс 43,11 Ер 6,20 Ез 27,19 Изреки 7,17 Песна 4,14
Stih24 | касија – петстотини шекели, според свештениот шекел, и маслиново масло еден ин;
Stih25 | и од тоа направи масло – миро за свето помазание; мирото за свето помазание да биде направено со умешноста на мироварец; тоа нека биде миро за свето помазание.
Referenca: 25 | referenci: 37,29 1 Лет 9,30
Stih26 | Со него помажи ја скинијата на собранието и ковчегот на заветот
Referenca: 26 | referenci: 40,9 3 Мојс 8,10 4 Мојс 7,1
Stih27 | и трпезата и сиот нејзин прибор, и светилникот и сите делови негови, и жртвеникот за кадење;
Stih28 | и жртвеникот, на кој се принесува жртва сепаленица, и сиот негов прибор, и мијалникот и подножјето негово.
Stih29 | Така ќе ги осветиш, па ќе станат голема светиња и сѐ што ќе се допре до нив, ќе се освети.
Referenca: 29 | referenci: 29,37 3 Мојс 8,10-11
Stih30 | Помажи го и Арон и синовите негови, и посвети ги, за да Ми бидат свештеници.
Referenca: 30 | referenci: 28,41 40,15 3 Мојс 8,12.30
Stih31 | А на синовите израилски кажи им: ова масло за помазание нека Ми биде миро за свето помазание за сите поколенија ваши.
Stih32 | Телото на обичен човек нека не се помажува со него, и не правете за себе такво миро какво што е ова. Тоа е светиња и нека остане светиња за вас.
Stih33 | Ако некој направи такво миро, или помаже друг со него, нека биде истребен од народот свој.”
Referenca: 33 | referenci: 1 Мојс 17,14
Правење на свето кадиво
Stih34 | И му рече Господ на Мојсеј: „Земи благопријатни мириси: стакта, оникс, халван миризлив, и чист темјан, од сите работи во еднакви делови,
Referenca: 34 | referenci: Песна 3,6
Stih35 | и од нив направи кадиво, миро варено, со умешноста на мироварец, чисто и свето.
Referenca: 35 | referenci: 25,6 37,29
Stih36 | Па, откако ќе го истолчиш ситно, ставај од него во скинијата пред ковчегот на заветот, каде што ќе ти се јавувам; тоа нека ви биде голема светост.
Referenca: 36 | referenci: 25,22
Stih37 | А такво кадиво, какво што ќе го направиш, немојте да правите за себе; тоа нека ви биде светост пред Господ.
Stih38 | А, ако некој го направи тоа, за да кади со него, нека биде истребен од народот свој.”
Глава31
Градителите на скинијата
Stih1 | И му рече Господ на Мојсеј, велејќи:
Stih2 | „Ете, го определив по име Веселеил, син на Уриј, синот на Ор, од племето Јудино;
Referenca: 31,2 | referenci: 37,1 38,22 1 Лет 2,20 2 Лет 1,5
Stih3 | и го исполнив со Духот Божји, со мудрост, разум, знаење и секаква умешност;
Referenca: 3 | referenci: 28,3 3 Цар 7,14
Stih4 | да работи со злато, сребро и бакар;(со сина, пурпурна и црвена волна и со испреден висон);
Stih5 | да реже камења, да прави дрвени изработки, за секакви потреби.
Stih6 | И, ете, му го дадов за помошник Охолијав, синот на Ахисамах, од племето Даново; и на сите способни луѓе им дадов разум да се потрудат да направат сѐ како што ти заповедав:
Referenca: 6 | referenci: 28,3 36,1-2 38,23
Stih7 | скинијата, и ковчегот на заветот, и очистилиштето над него, и сиот прибор во скинијата;
Referenca: 7 | referenci: 36,8-38 37,1-6
Stih8 | и трпезата со сите нејзини принадлежности, и светилникот од чисто злато со сите делови негови, и кадилниот жртвеник;
Referenca: 8 | referenci: 37,10-28 3 Мојс 24,4
Stih9 | жртвеникот за жртви сепаленици со сиот негов прибор, и мијалникот и подножјето негово;
Referenca: 9 | referenci: 30,18 38,3
Stih10 | и одеждите на Арон за служење и одеждите на синовите Аронови, со кои ќе ми свештенодејствуваат;
Referenca: 10 | referenci: 28,2
Stih11 | и маслото за помазание, и кадивото благопријатно за светилиштето – сѐ нека направат така, како што ти заповедав.”
Referenca: 11 | referenci: 25,6 30,22-32 37,29
Празнување на саботата
Stih12 | И пак му рече Господ на Мојсеј, велејќи:
Stih13 | „Кажи им на синовите на Израил така: пазете ги саботите Мои, зашто тоа е знак меѓу Мене и вас од колено до колено, за да знаете дека Јас сум Господ, Кој ве осветува.
Referenca: 13 | referenci: 20,8-11 3 Мојс 20,8 Ез 20,12 37,28
Stih14 | Пазете ја саботата, бидејќи таа е света за вас: кој ќе ја оскверни, да се погуби. Секој, кој ќе врши некаква работа во тој ден, таа душа нека се истреби од народот свој.
Referenca: 14 | referenci: 4 Мојс 15,32-36
Stih15 | Шест дена нека се работи; а седмиот ден е сабота, ден за одмор, посветен на Господ: секој, кој ќе работи во саботен ден, нека се предаде на смрт.
Referenca: 15 | referenci: 20,8-11 35,2 3 Мојс 23,3
Stih16 | Затоа синовите израилски нека ги пазат саботите, празнувајќи ги во родовите свои како вечен завет.
Stih17 | Тоа е знак меѓу Мене и синовите на Израил довека; зашто во шест дена ги создаде Господ небото и земјата, а во седмиот ден си отпочина и се одмори.”
Referenca: 17 | referenci: 20,9.11 1 Мојс 2, 2-3 9,9 Ис 56,2 58,13 Ер 17,21-22 Ез 20,12.20
Stih18 | И кога Бог престана да зборува со Мојсеј на Планината Синајска, му ги даде двете плочи на заветот – камени плочи, напишани со прст Божји.
Глава32
ИЗРАИЛ ГО НАРУШУВА ЗАВЕТОТ СО БОГА
Златното теле
Stih1 | А народот, кога виде дека Мојсеј долго време не слегува од планината, се собра пред Арон, и му рече:„Стани и направи ни бог што ќе оди пред нас, зашто не знаеме што се случи со оној човек – со Мојсеј, кој нѐ изведе од земјата египетска.”
Referenca: 32,1 | referenci: 13,21 32,23 5 Мојс 9, 9-12 Дела 7, 40-41
Stih2 | Арон им рече: „Извадете ги златните обетки од ушите на вашите жени, синовите ваши и ќерките ваши, и донесете ми ги!”
Referenca: 2 | referenci: Суд 8,24-27
Stih3 | И сиот народ ги извади златните обетки, што им беа на ушите, и му ги донесоа на Арон.
Stih4 | А тој, откако ги зеде од рацете нивни, ги растопи во калапи и од нив излеа теле. И рекоа: „Еве го, Израиле, твојот бог, кој те изведе од земјата египетска.”
Referenca: 4 | referenci: 20,23 32,8 5 Мојс 9,16 Суд 17,3-4 3 Цар 12,28 14,9 4 Цар 10,29 17,16 Ис 30,22 42,17 Ос 8,6 Пс 105, 19-23 Неем 9,18 Дела 7,41
Stih5 | А кога го виде тоа Арон, направи жртвеник спроти него, и изјави и рече:„Утре е празник на Господ.”
Referenca: 5 | referenci: 4 Цар 10,20
Stih6 | Утредента, станувајќи рано, принесоа жртви сепаленици и жртви за спасение; и испоседна народот, та јадеа и пиеја, и потоа станаа да играат.
Referenca: 6 | referenci: 20,24 34,15 4 Мојс 6,14 25,2 Ез 43,27 Неем 8,12 Дела 7,41 1 Кор 10,7
Stih7 | И му рече Господ на Мојсеј: „Оди поскоро и слези долу, зашто народот твој, кого го изведе од земјата египетска, појде по пат на беззаконие.
Referenca: 7 | referenci: 10,5-11 33,1 1 Мојс 6,11-12 Ез 20,8
Stih8 | Брзо се отклонија од патот, што им го определив; си направија теле, и му се поклонија, па му принесоа жртви, и рекоа: ‚Еве го, Израиле, твојот бог што те изведе од земјата египетска.’”
Referenca: 8 | referenci: 20,4 22,19 3 Цар 12,28 Ер 7,26 16,12 31,32 Мал 2,8
Stih9 | И му рече Господ на Мојсеј: „Гледам дека оној народ е тврдоглав,
Referenca: 9 | referenci: 33,3.5 34,9 5 Мојс 9, 5-7 10,16 31,27 4 Цар 17,14 Ер 7,26 Ос 4,16 Пс 77,8 Неем 9,16 2 Лет 30,8 Дела 7,51
Stih10 | но сега остави да се разгори гневот Мој против нив и да ги истребам, а од тебе ќе направам голем народ.”
Referenca: 10 | referenci: 22,23 33,3 4 Мојс 14,12-20 1 Цар 7,9 Ер 7,16 11,14 Неем 1,10
Stih11 | А Мојсеј, се помоли пред Господ Бог, и рече: „Зошто се разгорува, Господи, гневот Твој против народот Твој, кого го изведе од земјата египетска со сила голема и рака цврста?
Referenca: 11 | referenci: 5 Мојс 9,18.26-29 1 Цар 7,9 Пс 105,23 Неем 1,10
Stih12 | Зошто Египќаните да зборуваат и да речат: ‚За зло ги изведе, за да ги убие по планините и да ги истреби од земјата?’ Нека се смири Твојот силен гнев и немој да го погубуваш народот Твој.
Referenca: 12 | referenci: 4 Мојс 14,13-16 5 Мојс 9,28
Stih13 | Сети се на Авраам, Исак, Израил(Јаков), слугите Твои, на кои им се колнеше, велејќи: ‚Ќе го умножам и преумножам потомството ваше како ѕвездите на небото, и сета оваа земја, за која ви зборував, ќе му ја дадам на потомството ваше; вечно ќе ја владеат.’”
Referenca: 13 | referenci: 1 Мојс 12,7 15,5 22,16-17 26,3 28,13
Stih14 | И Господ се смилува и не му направи зло на народот Свој, како што беше рекол.
Referenca: 14 | referenci: 5 Мојс 9,19 1 Цар 15,11 2 Цар 24,16 Ер 18,8 26,3.19 Амос 7,3.6 Јона 3,10 Пс 105,45 1 Лет 21,15
Stih15 | Тогаш се врати Мојсеј, слегувајќи од планините; во рацете му беа двете плочи на заветот, испишани од двете страни: и на едната страна и на другата страна беше напишано.
Referenca: 15 | referenci: 24,12 31,18 34,4.29 5 Мојс 9,15 2 Кор 3,3 Евр 9,4
Stih16 | Плочите беа Божјо дело, и писмото – Божјо писмо, врежано на плочите.
Referenca: 16 | referenci: 24,12 31,18
Stih17 | А Исус, кога го чу гласот на народот што викаше, му рече на Мојсеј:„Борбен повик е во логорот.”
Stih18 | Но тој одговори: „Не е тоа вик на победници, ниту, пак, пискот на победени; туку слушам глас на луѓе кои пеат.”
Stih19 | А кога се приближи до логорот и го виде телето и игрите, се разгневи Мојсеј: па ги фрли од рацете свои обете плочи, и ги скрши во подножјето на планината.
Referenca: 19 | referenci: 34,1 5 Мојс 9,16.17 Пс 118,53.158
Stih20 | Потоа го зеде телето, што го беа направиле, и го изгори во оган и го претвори во прав, а правта ја истури во водата, и им даде од неа да пијат синовите на Израил.
Referenca: 20 | referenci: 5 Мојс 7,25 9,21 12,3 4 Цар 23,6 Мих 1,7 1 Лет 14,12 2 Лет 34,7
Stih21 | И му рече Мојсеј на Арон: „Што ти направи овој народ, та го наведе на толку голем грев?”
Stih22 | А Арон му рече: „Не гневи се, господаре мој; ти самиот знаеш дека овој народ му е наклонет на злото.
Referenca: 22 | referenci: 1 Мојс 8,21 5 Мојс 9,24 4 Цар 21,15 Ер 4,4
Stih23 | Тие ми рекоа: ‚Направи ни бог што ќе оди пред нас; бидејќи не знаеме што стана со Мојсеј, со човекот кој нѐ изведе од земјата египетска.’
Referenca: 23 | referenci: 32,1 Дела 7,40
Stih24 | А јас им реков: ‚Кој има злато, нека го извади од себе.’ И го извадија и го донесоа, а јас го фрлив во оган, и го излеав ова теле.”
Казната
Stih25 | Кога виде Мојсеј дека тој народ станал необуздан – бидејќи Арон беше допуштил да падне во необузданост, пред очите на нивните непријатели,
Stih26 | застана Мојсеј на вратата од логорот, и рече: „Кој е Господов, нека дојде кај мене!” И се собраа кај него сите синови Левиеви.
Referenca: 26 | referenci: 5 Мојс 33,9-11
Stih27 | И тој им рече: „Еве што вели Господ, Бог на Израил: опашете го секој својот меч на бедрото свое, и појдете по логорот, па тргнете од врата на врата и обратно, и секој нека го убие братот свој, ближниот свој и соседот свој.”
Referenca: 27 | referenci: 4 Мојс 25,5 Ез 9,5 Мт 10,37 Лк 14,26
Stih28 | И постапија синовите Левиеви според заповедта Мојсеева: и во тој ден изгина народ до три илјади души.
Stih29 | И Мојсеј им рече: „Денес Му ги посветивте рацете свои на Господ за служба: кој на синот свој, кој на братот свој, за да ви даде денес благослов.”
Мојсеј Го моли Бога да мупрости на Израил
Stih30 | А утредента Мојсеј му рече на народот: „Направивте голем грев; и сега ќе појдам горе кај Бога, за да молам да ви се прости вашиот грев.”
Referenca: 30 | referenci: 3 Мојс 1,4 4,20.26 5,6.10.13.26 1 Цар 12,20 Пс 24,11 85,2
Stih31 | И се врати Мојсеј кај Господ, и рече: „О, Господи, овој народ направи голем грев, бидејќи си направи бог од злато.
Referenca: 31 | referenci: 20,23 34,9 5 Мојс 9,18
Stih32 | И сега прости им го гревот нивни; ако ли, пак, не, тогаш избриши ме и мене од книгата Твоја, во која си ме запишал.”
Referenca: 32 | referenci: 4 Мојс 14,19 Мал 3,16 Дан 12,1 Лк 10,20 Рим 9,3
Stih33 | А Господ му рече на Мојсеј: „Оној, што згрешил пред Мене, него ќе го избришам од книгата Моја.
Referenca: 33 | referenci: 17,14 Пс 68,28 Дан 12,1 Откр 3,5
Stih34 | Но сега оди, и поведи го тој народ во местото, каде што ти реков. Еве, Мојот ангел ќе оди пред тебе, а кога ќе ги посетам, на нив ќе го навртам гревот нивен.”
Referenca: 34 | referenci: 14,19 15,17 23,20 5 Мојс 32,35 Ис 27,1 Ер 5,9 11,22 Пс 88,32 98,8
Stih35 | И го казни Господ народот, за направеното теле што го излеа Арон.
Глава33
Бог му заповеда на Мојсеј да тргнат
Stih1 | И Господ му рече на Мојсеј:„Крени се оттука ти и народот, кого го изведе од земјата египетска и оди во земјата, за која им се заколнав на Авраам, Исак и Јаков, велејќи: на потомството ваше ќе му ја дадам;
Referenca: 33,1 | referenci: 13,11 1 Мојс 12,7 4 Мојс 10,11-13
Stih2 | и ќе испратам пред тебе ангел, и ќе ги изгонам Хананците, Аморејците, Хитијците, Перизијците, Евејците,(Гергесејци) и Јевусијците:
Referenca: 2 | referenci: 14,19 23,20.23 5 Мојс 7,1
Stih3 | и ќе те воведам во земјата, каде што тече мед и млеко; Самиот нема да одам со вас, за да не ве погубам по патот, бидејќи вие сте тврдоглав народ.”
Referenca: 3 | referenci: 3,8 32,9-10
Stih4 | А народот кога го чу тој страшен збор, се расплака, и никој не го кладе на себе накитот свој.
Referenca: 4 | referenci: 4 Мојс 14,39
Stih5 | Зашто Господ му беше рекол на Мојсеј: „Кажи им на синовите израилски: вие сте тврдоглав народ; само за миг да се симнам помеѓу вас, ќе ве истребам; а сега симнете го од себе накитот свој, а Јас ќе ви покажам што ќе направам со вас.”
Referenca: 5 | referenci: 32,9
Stih6 | И ги извадија накитите од себе синовите израилски на планината Хорев.
Referenca: 6 | referenci: 3,1
Скинијата на собранието
Stih7 | А Мојсеј го зеде шаторот свој, и го распна надвор од логорот, и се нарече скинија на собранието; и секој што Го бараше Господа, доаѓаше во скинијата на собранието, што се наоѓаше надвор од логорот.
Referenca: 7 | referenci: 26,1 1 Мојс 25,22 27,21 4 Мојс 12,4-8
Stih8 | И кога Мојсеј тргнуваше кон скинијата, сиот народ стоеше на вратата од својот шатор, и гледаше по Мојсеј, додека не влезе во скинијата.
Stih9 | А кога Мојсеј влегуваше во скинијата, се спушташе столб од облак и се задржуваше пред вратата на скинијата, додека Господ зборуваше со Мојсеј.
Referenca: 9 | referenci: 19,9 29,42 5 Мојс 31,15 Пс 98,7
Stih10 | И сиот народ го гледаше столбот од облак, кој стоеше пред вратата на скинијата; и сиот народ стануваше, и секој се поклонуваше пред влезот на својот шатор.
Stih11 | И тогаш Господ зборуваше со Мојсеј лице в лице, како што човек зборува со пријателот свој. Потоа Мојсеј се враќаше во логорот, додека неговиот помошник, младиот Исус, синот Навинов, не излегуваше од скинијата.
Referenca: 11 | referenci: 33,20 34,34 4 Мојс 12,8 5 Мојс 34,10 Сир 46,1
Господ разговара со Мојсеј
Stih12 | И Мојсеј му рече на Господ: „Ете, Ти ми велиш: ‚води го тој народ’, и не ми јави кого ќе пратиш со мене, иако ми рече: ‚Јас те знам по име и ти најде милост пред Мене.’
Referenca: 12 | referenci: 3,10 15,17 Ис 43,1 45,3 49,1
Stih13 | Па, ако, сум нашол милост пред Тебе откриј ми се да Те разберам, та и понатаму да најдам милост пред Тебе, и да видам дека овие луѓе се Твој народ.”
Referenca: 13 | referenci: 3,7 5 Мојс 26,29 Пс 24,4 51,15 103,7 143,8
Stih14 | И му рече Господ: „Јас Самиот ќе врвам пред тебе, и ќе те успокојам.”
Referenca: 14 | referenci: Ис.Н. 11,23 21,44 Ис 63,9 Ер 31,2
Stih15 | А Мојсеј му рече: „Ако Ти Самиот не појдеш со нас, тогаш не изведувај нѐ одовде,
Referenca: 15 | referenci: 34,9 Пс 79,3.7.19
Stih16 | зашто, по што ќе познаеме дека јас и народот Твој сме нашле милост пред Тебе, освен по тоа што Ти одиш со нас? И по тоа ќе се разликуваме и народот Твој од сите други народи што се на земјата.”
Referenca: 16 | referenci: 34,10 3 Мојс 20,24.26 4 Мојс 14,14 23,9 5 Мојс 2,7 4,7.32.34
Stih17 | И Господ му рече на Мојсеј: „Ќе го направам и тоа, што го кажа, зашто ти најде милост пред Мене, и те познавам многу добро.”
Referenca: 17 | referenci: 5 Мојс 10,10
Stih18 | Пак рече Мојсеј: „Покажи ми ја славата Своја.”
Referenca: 18 | referenci: 16,7 3 Цар 19, 9-18 Јн 1,14
Stih19 | Му одговори: „Ќе ја покажам пред тебе сета Моја слава, и ќе Го изговорам името Господово пред тебе, и кој е за помилување, ќе го помилувам, и кој е за утешение – ќе го утешам.”
Referenca: 19 | referenci: 3,14 6,3 34,6-7 3 Цар 19,11 Рим 9,15
Stih20 | И потоа рече: „Но лицето Мое не ќе можеш да го видиш, зашто не може човек да Го види лицето Мое и да остане жив.”
Referenca: 20 | referenci: 3,6 4 Мојс 4,20 5 Мојс 5,24.26 Суд 6,22-23 Ис 6,5 Јн 1,18
Stih21 | И пак рече Господ: „Ене место кај Мене, застани на онаа карпа!
Stih22 | А кога ќе помине славата Моја, ќе те ставам во пукнатината на карпата, и ќе те засолнам со раката Своја, додека не поминам;
Referenca: 22 | referenci: 3 Цар 19,9 Ис 2,21 49,2 Пс 26,5 62,8 91,1.4
Stih23 | а кога ќе ја кренам раката Своја, ти ќе ме видиш откај грбот, но лицето Мое не ќе можеш да го видиш.”
Глава34
Нови плочи на Законот
Stih1 | И Господ му рече на Мојсеј:„Изделкај за себе две плочи од камен, како што беа првите, (и искачи се кај Мене на планината) а Јас ќе ги напишам на плочите зборовите, кои беа на првите плочи, што ти ги скрши.
Referenca: 34,1 | referenci: 24,12 31,18 32,19 5 Мојс 10,2.4
Stih2 | И биди готов за утре, и качи се горе на планината Синај, и застани пред Мене, на врвот од планината.
Referenca: 2 | referenci: 19,11
Stih3 | Но никој нека не се искачува со тебе, ниту да се појавува по целата планина; дури ни добиток, ситен или крупен, да не пасе близу планинава.”
Referenca: 3 | referenci: 19,12-13
Stih4 | И Мојсеј изделка две плочи од камен, како што беа првите, и стана утредента рано, па се искачи на планината Синај, како што му заповеда Господ, и ги зеде со себе двете камени плочи.
Referenca: 4 | referenci: 32,15 5 Мојс 10,3
Stih5 | А Господ слезе во облак, а Мојсеј застана пред Него, и го извика името Господово.
Referenca: 5 | referenci: 6,3 13,20 19,9 33,19
Stih6 | Потоа Господ помина покрај лицето на Мојсеј и извика: „Господ, Господ, Бог човекољубив и милостив, долготрпелив, многумилостив и верен!
Referenca: 6 | referenci: 3,14 4 Мојс 14,18 5 Мојс 5, 9-10 Јона 4,2 Пс 77,38 86,15 102,8 107,4 Јоил 2,13 Рим 2,4 Јк 5,11
Stih7 | Кој ја чува правдата и покажува милост на илјадници, Кој проштава беззаконија, неправди и гревови, но Кој виновни не остава неказнети, Кој за гревовите на татковците ги казнува децата, дури и внуците до третото и четвртото колено.”
Referenca: 7 | referenci: 20,5-6 23,7 5 Мојс 5,10 Ис.Н. 24,19 3 Цар 8,30 Ис 43,25 Наум 1,3 Пс 85,5 102,3 129,3.7 Дан 9,9 Јн 1,14-17 1 Јн 1,9
Stih8 | А Мојсеј веднаш падна наземи и се поклони (на Бога);
Stih9 | и рече: „Ако сум нашол милост пред Тебе, Господи, нека оди Господ мој со нас, бидејќи овој народ е тврдоглав; прости ни ги гревовите наши и беззаконијата наши и ќе бидеме Твои.”
Referenca: 9 | referenci: 6,7 19,5 32,11-14 33,15-16 4 Мојс 14,19 5 Мојс 4,20 7,6 14,2 3 Цар 8,30.51.53 Ер 33,8 Ос 14,2 Пс 27,9 2 Лет 6,21
Обновување на заветот
Stih10 | (Бог) одговори (на Мојсеј): „Еве, воспоставувам завет со тебе: пред целиот народ твој ќе извршам чуда какви што не биле направени по целата земја и кај ниеден народ; и ќе ги видат сите луѓе, меѓу кои си и ти, делата Господови, бидејќи страшно ќе биде она што ќе го направам за тебе.
Referenca: 10 | referenci: 3,20 20,1-18 23,20-33 33,16 1 Мојс 6,18 9,15 15,18 5 Мојс 5, 2-3
Stih11 | Пази го сѐ она, што сега ти го заповедам; еве, Јас ќе ги изгонам пред лицето твое Аморејците, и Хананците, и Хитијците, и Перизијците, и Евејците(и Гергесејците) и Јевусијците;
Referenca: 11 | referenci: 23,28 5 Мојс 7, 1-26
Stih12 | внимавај да не влегуваш во сојуз со оние, кои живеат во земјата, во која ќе влезеш, да не станат соблазна за вас,
Referenca: 12 | referenci: Суд 2,2
Stih13 | туку жртвениците нивни урнете ги, и спомениците нивни скршете ги; и светите дрвја нивни исечете ги (и нивните излеани Богови изгорете ги во оган).
Referenca: 13 | referenci: 23,24 4 Мојс 33,52 5 Мојс 7,5 12,3 Мих 5, 12-13 2 Лет 15,16 34,3-4
Stih14 | Зашто ти не треба да се поклонуваш на други богови освен на Господ(Бог), бидејќи името Негово е ревниво; Тој е Бог ревнител.
Referenca: 14 | referenci: 20,3.5
Stih15 | Не стапувај во сојуз со жителите на таа земја, та кога ќе се оддаваат на блуд за своите богови и им принесуваат жртва, да не те поканат и тебе да јадеш од нивните жртви.
Referenca: 15 | referenci: 5 Мојс 31,16 Суд 2,17 1 Лет 5,25 1 Кор 8,4
Stih16 | И не земај од ќерките нивни жени за своите синови (и не давај ги своите ќерки за нивните синови), та да не би и ќерките нивни, вршејќи блуд за боговите свои, да ги натераат и синовите твои на блуд за боговите нивни.
Referenca: 16 | referenci: 5 Мојс 7,3.4 20,18 Ис.Н. 23,12 Суд 3,6 3 Цар 11, 1-2.4 16,31 Мал 2,11 Пс 105, 34-41 Езд 9,2.12 10,3 Неем 10,30 13,25-26
Stih17 | Не прави за себе лиени богови!
Referenca: 17 | referenci: 20,4
Stih18 | Пази го празникот Бесквасници: седум дена јади бесквасен леб, како што ти заповедав, во определеното време во месецот авив, зашто во месец авив излезе од Египет.
Referenca: 18 | referenci: 12,17 13,4 23,14-15 3 Мојс 23,6 Мт 26,17 Лк 22,1 Дела 12,3
Stih19 | Сѐ што отвора утроба, Мое е, како и секое првородено од говедата твои, и секое првородено од овците.
Referenca: 19 | referenci: 13,1-16
Stih20 | Но првороденото од магарињата замени го со јагне; ако не го замениш, тогаш откупи го; а секое првородено меѓу синовите твои, откупи го; да не се појавува никој пред Мене со празни раце.
Referenca: 20 | referenci: 13,2.13 22,29 23,15 5 Мојс 16,16
Stih21 | Шест дена работи, а во седмиот ден одмори се: дури и ако е време на сеидба и жетва;
Referenca: 21 | referenci: 20,8 1 Мојс 2, 2-3 Ис 56,2 58,13 Неем 13,15
Stih22 | празнувај го празникот на седмиците, празникот на почетокот на жетвата на пченицата и празникот на бербата на крајот од годината;
Referenca: 22 | referenci: 23,16.19 3 Мојс 2,12.14 23,10.17 4 Мојс 28,26
Stih23 | трипати во годината секое машко меѓу вас да се јавува пред Господ Бог Израилев,
Referenca: 23 | referenci: 23,14
Stih24 | зашто Јас ќе ги истерам народите од пред тебе, и ќе ги проширам границите твои, и никој нема да се полакоми по земјата твоја, ако се јавуваш пред лицето на Господ, твојот Бог, трипати во годината.
Referenca: 24 | referenci: 23,28 5 Мојс 19,8
Stih25 | Немој да ја мешаш крвта од жртвите Мои со квасен леб, и жртвата за празникот Пасха да не преноќева до изутрина.
Stih26 | Првите плодови од првиот род на земјата твоја принесувај ги во домот на Господ, твојот Бог; немој да вариш јаре во млекото од неговата мајка!”
Stih27 | А му рече уште Господ на Мојсеј:„Запиши си ги овие зборови, зашто со тие зборови склучувам завет со тебе и со Израил.”
Referenca: 27 | referenci: 17,14 34,10 1 Мојс 6,18 15,18 17,2
Stih28 | И остана Мојсеј таму пред Господ четириесет дена и четириесет ноќи, не јадејќи леб и не пиејќи вода; и ги напиша (Мојсеј) врз плочите зборовите на заветот, Десетте заповеди.
Referenca: 28 | referenci: 24,18 31,18 1 Мојс 7,4 5 Мојс 9,9.18 Езд 10,6 Мт 4,2
Враќање на Мојсеј во логорот
Stih29 | Кога Мојсеј се симнуваше од Планината Синајска, ги држеше во рацете свои двете плочи; но слегувајќи од планината, Мојсеј не знаеше дека кожата на лицето му зрачи зашто Бог разговараше со Него.
Referenca: 29 | referenci: 32,15 Мт 17,2 2 Кор 3, 7-18
Stih30 | И бидејќи Арон и сите израилски синови го видоа Мојсеј, како и тоа дека лицето му зрачи, се плашеа да се приближат до него.
Stih31 | Но Мојсеј ги повика, и тие пристапија кон него, Арон и сите поглавари на народот, и Мојсеј говореше со нив.
Referenca: 31 | referenci: 16,22
Stih32 | Потоа дојдоа (кај него) сите синови израилски, и тој им заповеда сѐ што му рече Господ на планината Синај.
Referenca: 32 | referenci: 21,1 35,1.4 Јн 1,17-18
Stih33 | А кога Мојсеј престана да зборува со нив, го покри лицето свое со покривало.
Referenca: 33 | referenci: 2 Кор 3,13
Stih34 | Но кога Мојсеј излегуваше пред Господ, за да зборува со него, го креваше покривалото, додека не излезеше; а штом ќе излезеше, им кажуваше на синовите израилски сѐ што му беше заповедано од Господ.
Stih35 | Тогаш синовите израилски го гледаа лицето Мојсеево како зрачи; Мојсеј, пак, го покриваше лицето свое со покривало додека пак не влезеше да зборува со Него.
Глава35
ГРАДЕЊЕ НА СКИНИЈАТА
Саботата – ден за одмор
Stih1 | Потоа го собра Мојсеј целото општество на синовите израилски, и им рече: „Еве што заповеда Господ да правите:
Referenca: 35,1 | referenci: 34,32
Stih2 | шест дена да се работи, а седмиот ден да ви биде одмор, зашто е света сабота, починка на Господ; секој што ќе работи во тој ден, со смрт да се казни;
Referenca: 2 | referenci: 20,8 31,12-17 34,21 1 Мојс 2,3 4 Мојс 15,32-36 5 Мојс 5,13-14
Stih3 | во саботен ден да не палите оган нигде во живеалиштата ваши.”
Referenca: 3 | referenci: 16,23
Израилците ги приложуваат своите приноси
Stih4 | И уште му рече Мојсеј на целото општество на народот израилски: „Еве што заповеда Господ:
Stih5 | соберете помеѓу вас принос на Господ, секој што од срце дава, нека донесе принос, доброволно нека принесе принос на Господ: злато, сребро и бакар,
Stih6 | сина, пурпурна и црвена волна, лен(испреден) и козина;
Stih7 | и овнешки кожи, црвени, сини кожи и дрво шитим;
Stih8 | масло за светилникот, и мириси за маслото за помазание и мирисното кадиво;
Referenca: 8 | referenci: 25,6
Stih9 | и камења од оникс, и камења за украсување на ефодот и за наградникот.
Stih10 | И сите, кои се меѓу вас мудри по разум, нека дојдат да направат сѐ што заповедал Господ:
Referenca: 10 | referenci: 31,6 38,43
Stih11 | Скинијата, платништата и покривот нејзин, кукичките нејзини и штиците, напречниците нејзини, столбовите нејзини и подножјата нејзини;
Referenca: 11 | referenci: 26,1-37 36,8-38
Stih12 | и ковчегот на заветот, со своите лостови, и очистилиштето, и завесата за преграда (и завесата на дворот со неговите столбови и смарагдни камења и темјан и миризлив елеј).
Referenca: 12 | referenci: 25,10-22 26,33 37,1-9
Stih13 | Трпезата и лостовите нејзини, и сиот прибор нејзин и лебовите за принос;
Referenca: 13 | referenci: 25,23-30 37,10-16
Stih14 | светилникот за осветление со приборот негов и кадилата негови, и маслото за осветление;
Referenca: 14 | referenci: 25,31
Stih15 | и кадилниот жртвеник, и лостовите негови, и маслото за помазание, и миризбите за кадење, и завесата на вратата од скинијата;
Referenca: 15 | referenci: 26,36 30, 1-6.25. 34-38 37,25-28
Stih16 | жртвеникот за сепаленици, и неговите бакарни решетки, лостовите негови и сиот негов прибор, и мијалникот и подножјето негово.
Referenca: 16 | referenci: 27,1-8 30,18 38,1-7
Stih17 | Завесите за дворот, столбовите негови и подножјата нивни, и завесата од вратата на дворот;
Referenca: 17 | referenci: 27,9 38,9-20
Stih18 | коловите за скинијата, и коловите за дворот со јажињата нивни;
Referenca: 18 | referenci: 27,19 38,20
Stih19 | одеждите службени за служба во светилиштето, и светите одежди на свештеникот Арон, и одеждите на синовите негови за свештеничка служба.”
Referenca: 19 | referenci: 28,2
Stih20 | Потоа целото општество на синовите израилски се повлече од Мојсеј.
Stih21 | И доаѓаа сите кои срцето ги влечеше и душата ги поттикнуваше; доаѓаа, носејќи принос на Господ – приноси за уредување на скинијата, за сите нејзини потреби и за светите одежди;
Stih22 | доаѓаа мажи и жени; сите, што срцето ги влечеше, и принесуваа веришки, обетки, прстени и гривни и секакви златни работи; секој, кој сакаше, принесуваше злато на Господ;
Stih23 | и секој, кој имаше сина, пурпурна и црвена волна и лен, овнешки кожи, црвени, и сини кожи, ги принесуваа;
Referenca: 23 | referenci: 39,1
Stih24 | и секој, кој донесуваше сребро или бакар, Му Го принесуваше како дар на Господ; и кој имаше дрво шитим, го принесуваше за секоја потреба.
Stih25 | А секоја жена, мудра и вешта, предеше со своите раце и принесуваше сѐ што ќе испреде – преѓа сина, пурпурна и црвена и лен;
Referenca: 25 | referenci: 28,3
Stih26 | секоја пак, жена, што сакаше, а и можеше да преде, предеше козина.
Stih27 | А старешините принесуваа камен оникс и камења за украсување на ефодот и на наградникот;
Referenca: 27 | referenci: 25,2 1 Лет 29,6.8
Stih28 | исто така и аромати, масло за осветление и масло за маслото за помазание и миризби за кадење!
Referenca: 28 | referenci: 25,6 29 25,1-7 36,3
Stih29 | И така синовите израилски – сите мажи и сите жени, кои сакаа да принесат што и да е за делото, што заповеда Господ преку Мојсеј да се направи, принесоа доброволен дар на Господ.
Веселеил и Охолијав започнуваат со работа
Stih30 | Тогаш им рече Мојсеј на синовите израилски: „Ете, Бог го повика по име Веселеил, син на Уриј, синот Оров, од племето Јудино.”
Stih31 | И го исполни со Божји Дух, со мудрост и со разум, со знаење и со секоја умешност;
Referenca: 31 | referenci: 2 Лет 2,8.15
Stih32 | да изработува планови, и да прави работи од злато, сребро и бакар;
Stih33 | да реже камења, да реже и обработува дрво, и да прави секакви уметнички работи;
Stih34 | а вложи во неговото срце и во срцето на Охолијав, синот Ахисамахов, од племето Даново, и способност да можат да учат и други.
Referenca: 34 | referenci: 31,6
Stih35 | Ги обдари со умешност да вршат секаква работа (за светилиштето, работа), на ковач, уметник и везач на сина, пурпурна и црвена и ленена ткаенина и ткајачи, кои прават секакви работи и изработуваат уметнички планови.
Глава36
Stih1 | И започнаа да работат Веселеил и Охолијав и сите способни луѓе, на кои Господ им беше дал мудрост и знаење да разбираат и да работат секакви работи, потребни за светилиштето, сѐ како што беше заповедал Господ.
Referenca: 36,1 | referenci: 25,8 28,3
Stih2 | И ги повика Мојсеј Веселеил и Охолијав и сите мудри луѓе, на кои Бог им дал разум во срцето, и сите, кои од срце сакаа да се зафатат за дела што треба да се свршат.
Referenca: 2 | referenci: 25,2 31,2.6
Stih3 | И тие ги зедоа од Мојсеј сите дарови што ги беа принеле синовите израилски за потребите на светилиштето за да се работи. А тие ги примаа уште и принесуваните дарови од оние што носеа секое утро.
Referenca: 3 | referenci: 35,29
Stih4 | Тогаш дојдоа сите вешти луѓе, што вршеа работи за светилиштето, секој според својата работа, кој каква што работел,
Referenca: 4 | referenci: 1 Лет 29,14-18
Stih5 | па му рекоа на Мојсеј: „Народот принесува повеќе отколку што е потребно за да се направи, она што заповеда Господ.”
Referenca: 5 | referenci: 2 Лет 24,14 2 Кор 8,2-3
Stih6 | И Мојсеј разгласи во таборот, велејќи: „Ни маж ни жена да не принесува ништо повеќе како дар за светилиштето.” И народот престана да принесува,
Stih7 | зашто имаше доста принесено за секакви работи што требаше да се направат, дури и преостануваше.
Скинијата
Stih8 | Тогаш сите вешти луѓе, кои се обврзаа да ја направат скинијата, приготвија десет платништа од пресукан лен и од сина, пурпурна и црвена волна и на нив направија уметнички извезени херувими.
Stih9 | Должината на секое платниште изнесуваше дваесет и осум лакти, а ширината четири лакти; сите платништа беа со иста мерка.
Stih10 | И Веселеил ги состави петте платништа едно со друго, и другите пет платништа ги состави едно со друго.
Stih11 | И направи сини петлици по рабовите на едното платниште, каде што ќе се соединува со другото; такви направи тој и на работ од последното платниште, за да го соедини со другото.
Stih12 | Педесет петлици направи на едното платниште, каде што се соединува со другото; петлиците беа една спрема друга.
Stih13 | И направи педесет златни кукички и со кукичките состави едно платниште со друго. Така скинијата стана една целина.
Referenca: 13 | referenci: 36,18
Stih14 | Потоа направи платништа од козина за покривање на скинијата; единаесет такви платништа направи:
Stih15 | едно платниште беше долго триесет лакти, а широко четири лакти; една мерка беа сите единаесет платништа.
Stih16 | Па ги состави петте платништа одделно, а шесте платништа одделно.
Stih17 | И направи педесет петлици по работ од крајното платниште, каде што се соединува со другото, и педесет петлици направи по работ на другото платниште, за да се соединува со другото;
Stih18 | а направи и педесет кукички од бакар, за да се состави покривот, та да стане целина.
Referenca: 18 | referenci: 36,13
Stih19 | Потоа направи покрив за скинијата од овнешки кожи, црвени, а над неа друга – од сини кожи.
Stih20 | И направи штици за скинијата од дрвото шитим, што ќе стојат исправени;
Stih21 | секоја штица од по десет лакти долга, а лакот и половина широка;
Stih22 | секоја штица имаше по два клина, еден спроти друг; така направи тој на секоја штица од скинијата.
Stih23 | А вакви штици за скинијата направи дваесет за јужната страна:
Stih24 | и направи четириесет подножја сребрени за под дваесетте штици, по две подножја под секоја штица за двата клина нејзини, и по две подножја под другата штица за двата нејзини клина.
Stih25 | И за другата страна на скинијата, спрема север, направи дваесет штици,
Stih26 | и четириесет сребрени подножја: две подножја под едната штица и две подножја под другата штица.
Stih27 | А за задната страна на скинијата, кон запад, направи шест диреци;
Stih28 | направи уште две штици за аглите на скинијата од задната страна;
Stih29 | тие беа составени одоздола и одозгора со една алка; така направи тој со обете страни на двата агла;
Stih30 | и така имаше осум штици и шеснаесет подножја сребрени, по две подножја под секоја штица.
Stih31 | Потоа направи напречници од дрвото шитим: пет за штиците од едната страна на скинијата,
Stih32 | и пет напречници за штиците од другата страна на скинијата, и пет напречници за штиците од задната страна на скинијата.
Stih33 | А направи и внатрешна напречница што ќе иде преку средината на штиците од едниот до другиот крај;
Stih34 | диреците ги опкова со злато, а и алките, низ кои беа провлечени напречниците, ги направи од злато, па и напречниците ги опкова со злато.
Stih35 | Потоа направи завеса од сина, пурпурна и црвена волна и од пресукан лен и на неа направи херувими, уметнички извезени;
Referenca: 35 | referenci: 39,38 Мт 27,51 Лк 23,45 Евр 9,3
Stih36 | за неа направи и четири столба од дрвото шитим, и ги опкова со злато; и златни кукички за столбовите и им излеа четири подножја од сребро.
Stih37 | Направи потоа завеса за влезот во скинијата од сина, пурпурна и црвена волна и од пресукан лен, уметничка изработка,
Referenca: 37 | referenci: 27,16
Stih38 | и пет столбови за неа со кукичките нивни; врвовите на столбовите и нивните прстени ги обложи со злато, и направи пет подножја од бакар.
Глава37
Ковчегот на заветот
Stih1 | И направи Веселеил од дрвото шитим ковчег, два и пол лакти долг, еден и пол лакот широк и лакот и пол висок;
Referenca: 37,1 | referenci: 30,6 31,2 39,35 5 Мојс 10,3
Stih2 | го опкова однатре и однадвор со чисто злато и му направи златен венец наоколу;
Referenca: 2 | referenci: 37,11.26
Stih3 | излеа за него четири алки од злато за четирите негови агли: две алки за едната негова страна, и две за другата;
Stih4 | направи лостови од дрвото шитим и ги опкова со злато;
Stih5 | и ги спровре лостовите низ алките од обете страни на ковчегот, за да може ковчегот да се носи.
Stih6 | Потоа направи капак од чисто злато: во должина – два и пол лакти; во ширина – лакот и половина.
Referenca: 6 | referenci: 26,34 31,7 Евр 9,5
Stih7 | Направи и два херувима од злато; ги направи исковани на двата краја од капакот;
Referenca: 7 | referenci: Ез 41,18
Stih8 | едниот херувим на едниот крај, а другиот херувим на другиот крај; херувимите ги направи да се издаваат од обата краја на капакот.
Stih9 | И херувимите беа со раширени крилја, одозгора, и со крилјата свои го покриваа поклопецот – чистилиште, а со лицата свртени еден спрема друг, и насочени кон очистилиштето.
Referenca: 9 | referenci: Евр 9,5
Трпезата со принесените пред Бога лебови
Stih10 | Направи и трпеза од дрвото шитим, со должина од два лакти и ширина од лакот, а лакот и половина во височина.
Referenca: 10 | referenci: Евр 9,2
Stih11 | И ја опкова со чисто злато, и наоколу ѝ направи златен венец;
Referenca: 11 | referenci: 37,2
Stih12 | потоа ѝ направи страници наоколу, колку дланка широки, а по страниците ѝ направи златен венец.
Stih13 | Излеа за неа четири алки од злато, и алките ги прицврсти на четирите агли при четирите нозе,
Stih14 | на страниците имаше алки, низ кои беа проврени лостови, за да може трпезата да се носи.
Referenca: 14 | referenci: 37,27
Stih15 | А лостовите ги направи од дрвото шитим, за носење на трпезата, и ги покри со злато.
Stih16 | Потоа направи садови од чисто злато, определени за трпезата: чинии, кадилници, чаши и црпки, со кои ќе се прелива.
Светилникот со седум стебла
Stih17 | Направи и светилник од чисто злато, кован го направи: стеблата и гранките, чашките, јаболчињата и цветовите му излегуваа од него.
Referenca: 17 | referenci: Евр 9,2 Откр 1,12
Stih18 | Шест гранки му излегуваа од страните: три гранки од едната страна на светилникот, а три гранки на другата страна од светилникот;
Stih19 | три чашки како бадемов цвет со јаболче и цветови имаше на едната гранка, а три чашки како бадемов цвет со јаболче и цветови на другата гранка; така беше на сите шест гранки што излегуваа од светилникот.
Stih20 | А на самиот светилник имаше стебло со четири чашки како бадемов цвет со јаболчиња и цветови:
Stih21 | едно јаболче беше под двете гранки од него, и едно јаболче под другите две гранки од него; така и под третите две гранки од шест гранки што излегуваа од него.
Stih22 | Јаболчињата нивни и гранките нивни излегуваа од него; целиот беше искован од чисто злато.
Referenca: 22 | referenci: 37,17 4 Мојс 8,4
Stih23 | И му направи седум кандилца, а и штипки и пепеларки од чисто злато;
Referenca: 23 | referenci: 40,4.25
Stih24 | од кикар чисто злато го направи со сиот негов прибор.
Жртвеник за кадење
Stih25 | И направи жртвеник за кадење од дрвото шитим: лакот долг и лакот широк, четириаголен, два лакти висок; и од него му излегуваа роговите;
Referenca: 25 | referenci: 27,2 30,34-36 Лк 1,11 Евр 9,4 Откр 8,3 9,13
Stih26 | па го опкова со чисто злато одозгора и страните наоколу, а и неговите рогови; му направи и златен венец наоколу;
Stih27 | и две алки од злато му направи под венецот на двата агли негови, ги направи од двете негови страни, за да се спроврат низ нив лостовите, за да може да се носи.
Referenca: 27 | referenci: 37,14
Stih28 | Лостовите ги направи од дрвото шитим, и ги опкова со злато.
Referenca: 28 | referenci: 25,13
Stih29 | И направи масло за свето помазание и мирисно кадиво, чисто, со вештина на мироварец.
Referenca: 29 | referenci: 31,11 39,38
Глава38
Жртвеникот и бакарниот мијалник
Stih1 | И направи од дрвото шитим жртвеник за жртви сепаленици; пет лакти долг и пет лакти широк, четириаголен, три лакти висок;
Stih2 | а направи и рогови на неговите четири агли, така што роговите да излегуваат од него, и го опкова со бакар.
Referenca: 38,2 | referenci: 2 Лет 1,5
Stih3 | И го направи сиот прибор за жртвеникот: котлите, лопатчињата, потирите, вилушките и кадилниците; сиот прибор го направи од бакар.
Referenca: 3 | referenci: 31,9 3 Цар 7,45
Stih4 | а на жртвеникот му направи решетка од бакар како мрежа, од дното па до средината, наоколу;
Stih5 | и излеа четири алки за четирите агли на решетката од бакар, за да се провлечат низ нив лостови за носење.
Stih6 | А лостовите ги направи од дрвото шитим и ги опкова со бакар.
Stih7 | Па ги провлече лостовите низ алките од обете страни на жртвеникот, за да може да се носи; од штици го направи, празен однатре.
Stih8 | Направи и мијалник од бакар и подножје од бакар со убави шарки, кои го красеа влезот на скинијата.
Referenca: 8 | referenci: 30,18 40,7 5 Мојс 23,17 1 Цар 2, 22-25 3 Цар 14,24
Завесите на дворот
Stih9 | И двор направи од јужната страна, а завесите му беа од пресукан лен, по сто лакти долги;
Stih10 | дваесет столбови за нив, и дваесет подножја под нив од бакар; а кукичките за столбовите и обрачите нивни беа од сребро.
Stih11 | Така и од северната страна – завеси од сто лакти; столбови за нив дваесет и подножја под нив од бакар дваесет; а и кукичките за столбовите и обрачите нивни од сребро.
Stih12 | А од западната страна завеси од педесет лакти: десет столбови за нив, и подножја – десет; кукичките за столбовите и обрачите нивни од сребро;
Stih13 | и од источната страна, завеси од педесет лакти.
Stih14 | За едната страна на вратата завеси од петнаесет лакти, три столбови за нив и три подножја под нив;
Stih15 | и за другата страна завеси од петнаесет лакти, три столба за нив, и подножја под нив – три.
Stih16 | Сите завеси на дворот наоколу беа од пресукан лен,
Stih17 | а подножјата на столбовите – од бакар, кукичките за столбовите и обрачите на нив – од сребро; и врвовите нивни беа со сребро обложени; и сите столбови на дворот беа со сребрени обрачи поврзани.
Stih18 | А завесата на вратата од дворот – везена – од сина, пурпурна и црвена волна и од пресукан лен, долга дваесет лакти, а во висина по целата ширина пет лакти, како и другите завеси во дворот;
Stih19 | и четири столба за неа, и четири подножја под нив од бакар; кукичките им беа од сребро, врвовите нивни посребрени, а и обрачите нивни беа од сребро.
Stih20 | Сите колчиња околу скинијата и дворот беа од бакар.
Referenca: 20 | referenci: 35,18
Изработките за скинијата
Stih21 | Ете, тоа се изработките за скинијата на собранието, направени по заповедта на Мојсеј од левитите, а под надзор на свештеникот Итамар, син на Арон.
Referenca: 21 | referenci: 4 Мојс 1,50.53 4,28.33 Дела 7,44
Stih22 | А сѐ она како што му заповеда Господ на Мојсеј, го направи Веселеил, син на Уриј, синот Оров, од племето Јудино.
Referenca: 22 | referenci: 31,2 35,30-35
Stih23 | И со него Охолијав, синот Ахисамахов, од племето Даново, резбар, вешт ткајач и везач на сина, пурпурна и црвена и ленена ткаенина.
Referenca: 23 | referenci: 31,6
Stih24 | Сето злато, што беше употребено за сиот прибор на светилиштето, злато, принесено на дар, беше дваесет и девет кикари и седумстотини и триесет шекели, свештени шекели;
Referenca: 24 | referenci: 30,13.16
Stih25 | а среброто преброено од дародавците – сто кикари и илјада седумстотини седумдесет и пет шекели, свештени шекели.
Stih26 | По половина шекел од човек, пресметано според свештениот шекел, од секој што доаѓа на пребројување, од дваесет години и нагоре, од шестотини и три илјади петстотини и педесет души.
Referenca: 26 | referenci: 12,37 30,12-14 4 Мојс 1,45-46
Stih27 | Сто кикари сребро беа употребени за лиење на подножјата за светилиштето и подножјата за завесите; сто подножја од сто кикари, по кикар на подножје;
Referenca: 27 | referenci: 26,19
Stih28 | а од илјада седумстотини седумдесет и петте шекели тој направи кукички за столбовите и опков за врвовите нивни, а направи и обрачи за нив.
Stih29 | А од принесениот дар во бакар имаше седумдесет кикари, и две илјади и четиристотини шекели;
Stih30 | и од него ги направи тој подножјата за влезот во скинијата, и жртвеникот од бакар како и решетката од бакар за него, и сиот прибор за жртвеникот;
Stih31 | подножјата за целиот двор наоколу, подножјата за вратата на дворот, и сите колчиња за скинијата и сите колчиња за дворот наоколу.
Глава39
Одежди за свештениците: ефодот
Stih1 | А од сина, пурпурна и црвена волна направија одежди за служба во светилиштето; му направија и свештени одежди на Арон, како што му беше заповедал Господ на Мојсеј.
Referenca: 39,1 | referenci: 28,2 35,19.23 39,41
Stih2 | Направија ефод од злато, од сина, пурпурна и црвена волна и од пресукан лен;
Stih3 | исковаа листови од злато, и исекоа нишки, за да ги вткаат вешто меѓу сините, пурпурните, црвените и во ленените нишки;
Stih4 | му направија и нараменици што се врзуваат: тие се врзуваат со него на двата негови краја.
Stih5 | И појасот на ефодот, од неговата горна страна, беше ист како и тој: од злато, од сина, пурпурна и црвена волна и од пресукан лен, како што му беше заповедал Господ на Мојсеј.
Stih6 | И изрезаа и камења од оникс, и ги обрабија со злато, и ги впишаа на нив имињата на синовите Израилеви, како што се прават печати;
Stih7 | па ги ставија на нарамениците од ефодот, за спомен на синовите Израилеви, како што му беше заповедал Господ на Мојсеј.
Referenca: 7 | referenci: Ис.Н. 4,7
Наградникот
Stih8 | Направија и наградник, вешто изработен, од иста материја како и ефодот: од злато, од сина, пурпурна и црвена волна и од пресукан лен;
Referenca: 8 | referenci: 3 Мојс 8,8
Stih9 | тој беше: четириаголен, двоен, педа долг, и педа широк; двоен го направија наградникот.
Stih10 | И наредија на него четири реда камења: во првиот ред: рубин, топаз и смарагд;
Stih11 | во вториот ред: антракс, сафир и елмаз;
Stih12 | во третиот ред: опал, ахат и аметист;
Stih13 | во четвртиот ред: хризолит, оникс и јаспис; и тие беа опковани и обвиени во злато.
Stih14 | Камењата беа според бројот на имињата на синовите Израилеви: тие беа дванаесет, според бројот на нивните имиња, и на секој од нив беше изрежано како на печат по едно име, за дванаесетте племиња.
Referenca: 14 | referenci: Откр 21,12
Stih15 | И направија за наградникот веришки виени, плетени од чисто злато;
Stih16 | направија и две копченца златни и две алчиња златни, и ги ставија двете алчиња на двата краја од наградникот;
Stih17 | па ги закачија двете златни веришки за двете алчиња на краевите од наградникот,
Stih18 | а другите два краја од двете веришки ги закачија за двете копченца и ги прицврстија на нарамениците од ефодот од предната страна.
Stih19 | Направија уште две златни алчиња, и ги ставија на двата краја од наградникот, на внатрешниот раб, свртен спрема ефодот:
Stih20 | направија уште две златни алчиња, ги ставија на двата нарамника од ефодот, на неговиот преден крај одоздола, каде што се составува ефодот над појасот;
Stih21 | и така го врзаа наградникот со алчињата негови за алчињата од ефодот со сина врвка, плетена, за да стои одозгора над појасот од ефодот и да не се одделува наградникот од ефодот, како што му беше заповедал Господ на Мојсеј.
Другите свештени одежди
Stih22 | А за ефодот направија и наметка, од сина ткаенина,
Stih23 | и прорез по средината на наметката, како отвор на оклоп, а околу прорезот ширит шиен, за да не се реси.
Stih24 | По полите на наметката одоздола направија топченца од сина, пурпурна и црвена волна и пресукан лен.
Stih25 | А направија и ѕвончиња од чисто злато, и ги закачија ѕвончињата на полите од наметката наоколу, меѓу топчињата:
Stih26 | ѕвонче и топченце, ѕвонче и топченце наоколу по полите на наметката, за служба, како што му беше заповедал Господ на Мојсеј.
Stih27 | Потоа направија хитони од ткаен лен за Арон и за синовите негови;
Referenca: 27 | referenci: 3 Мојс 6,5
Stih28 | и кидар од лен и митра од лен, и долна облека од пресукан лен,
Referenca: 28 | referenci: 28,4 3 Мојс 8,9
Stih29 | и појас од пресукан лен од сина, пурпурна и црвена волна – везена работа, како што му беше заповедал Господ на Мојсеј.
Stih30 | И направија плочка, дијадема на светоста, од чисто злато, и издлабија на неа писмо, како што се реже печат„Светиња Господова” .
Referenca: 30 | referenci: Зах 14,20
Stih31 | И врзаа за неа сина врвка, за да се врзува на кидарот одозгора, како што му беше заповедал Господ на Мојсеј.
Предавање на завршените работи на Мојсеј
Stih32 | И така се сврши целата работа околу скинијата. И направија синовите израилски сѐ како што му беше заповедал Господ на Мојсеј, така направија.
Referenca: 32 | referenci: 25,9
Stih33 | И ја донесоа кај Мојсеј скинијата, покривката и сиот нејзин прибор: кукичките, штиците, лостовите, столбовите и подножјата.
Referenca: 33 | referenci: 25,8-40 36,8-38
Stih34 | И покривката од црвени, овнешки кожи, и покривката од сини кожи и завесата за засолнување,
Stih35 | ковчегот на заветот со лостовите, и очистилиштето,
Referenca: 35 | referenci: 37,1
Stih36 | трпезата со сите нејзини принадлежности, и лебот за принос,
Referenca: 36 | referenci: 25,23-30 37,10-16
Stih37 | светилникот од чисто злато со неговите кандилца, кандилцата веќе наредени, и сиот прибор негов, и масло за светење,
Referenca: 37 | referenci: 25,6.31-39
Stih38 | златниот жртвеник, и маслото за помазание, кадиво мирисно, и завесата за влезот во скинијата,
Referenca: 38 | referenci: 36,35 37,25-28
Stih39 | жртвеникот од бакар и решетката од бакар за него, лостовите негови и сите принадлежности негови, мијалникот и подножјето негово,
Referenca: 39 | referenci: 27,1-8 30,18 38,1-7
Stih40 | завесите за дворот, столбовите за нив и подножјата нивни, и завесата за влезот во дворот, јажињата и колчињата, и сите работи потребни за служба во скинијата.
Referenca: 40 | referenci: 27,9-19 38,9-20
Stih41 | Одеждите богослужбени за служење во светилиштето, свештените одежди за свештеникот Арон и одеждите за синовите негови, за свештеничка служба.
Referenca: 41 | referenci: 39,1
Stih42 | Како што му беше заповедал Господ на Мојсеј, така ги направија синовите на Израил сите тие работи.
Referenca: 42 | referenci: 25,9
Stih43 | И ги погледа Мојсеј сите тие работи, и ете, тие ги беа направиле: како што беше заповедал Господ, така ги беа направиле. И ги благослови Мојсеј.
Referenca: 43 | referenci: 35,10 4 Мојс 6,23-27 5 Мојс 21,5 2 Цар 6,18 3 Цар 8,14.55 2 Лет 30,27
Глава40
Подигање и осветување на скинијата
Stih1 | И Господ му рече на Мојсеј велејќи:
Stih2 | „Во првиот ден од првиот месец подигни ја скинијата на собранието,
Referenca: 40,2 | referenci: 12,2 26,30 3 Мојс 1,1 4 Мојс 1,1 Ис.Н. 18,1
Stih3 | потоа постави го таму ковчегот на заветот и засолни го со завесата;
Referenca: 3 | referenci: 26,33
Stih4 | внеси ја трпезата, и постави сѐ што треба да се намести на неа; внеси го и светилникот, а стави ги и кандилцата на него;
Referenca: 4 | referenci: 25,23.31
Stih5 | постави го златниот жртвеник за кадење пред ковчегот на заветот; и закачи завеса пред влезот во скинијата.
Referenca: 5 | referenci: 30,1
Stih6 | Постави го и жртвеникот за жртви сепаленици пред влезот во скинијата;
Referenca: 6 | referenci: 27,1 4 Цар 16,14 2 Лет 4,1
Stih7 | стави го мијалникот меѓу скинијата и жртвеникот, и налеј вода во него;
Referenca: 7 | referenci: 30,18
Stih8 | огради го дворот наоколу, и закачи ја завесата на вратата од дворот;
Referenca: 8 | referenci: 27,9
Stih9 | па земи масло за помазание, и помажи ја скинијата и сѐ што има во неа: и освети ја неа и сите принадлежности нејзини, па ќе биде света.
Referenca: 9 | referenci: 30,26 3 Мојс 8,10-13 4 Мојс 7,1
Stih10 | Помажи го и жртвеникот за жртви сепаленици и сиот прибор негов, па освети го жртвеникот, и жртвеникот ќе стане пресвет.
Stih11 | Помажи го и мијалникот, и подножјето негово, и освети го.
Stih12 | Потоа доведи го пред влезот од скинијата Арон и синовите негови и измиј ги со вода;
Referenca: 12 | referenci: 29,4-8 30,19
Stih13 | облечи го Арон во светите одежди и помажи го и освети го, за да Ми биде свештеник.
Referenca: 13 | referenci: 28,41 3 Мојс 8,12
Stih14 | Доведи ги и синовите негови, и облечи ги во хитони,
Referenca: 14 | referenci: 28,40 3 Мојс 10,5
Stih15 | и помажи ги, како што го помаза таткото нивни, за да Ми бидат свештеници; и помазанието нивно ќе ги освети за вечно свештенство во нивните поколенија.”
Referenca: 15 | referenci: 29,9
Мојсеј ја поставува скинијата
Stih16 | И направи Мојсеј сѐ; како што му заповеда Господ, така направи.
Referenca: 16 | referenci: 1 Мојс 6,22
Stih17 | Во првиот месец од втората година, во првиот ден во месецот се подигна скинијата.
Referenca: 17 | referenci: 4 Мојс 1,1
Stih18 | Мојсеј ја подигна скинијата: ги постави подножјата нејзини, ги исправи штиците, ги постави напречниците, и ги исправи столбовите;
Referenca: 18 | referenci: 36,20-34 2 Лет 1,3
Stih19 | па ги распна платништата над скинијата, а над нив го ставија покривот одозгора, како што му беше заповедал Господ на Мојсеј.
Referenca: 19 | referenci: 36,19
Stih20 | И, откако го зеде откровението, го стави во ковчегот, и стави ногалки под ковчегот, па го стави очистилиштето одозгора над ковчегот.
Referenca: 20 | referenci: 16,34 25,17-22 26,34 31,7 Евр 9,4
Stih21 | Потоа го внесе ковчегот во скинијата, и ја закачи завесата, та го засолни ковчегот на заветот, како што му беше заповедал Господ на Мојсеј.
Referenca: 21 | referenci: 26,33
Stih22 | И ја постави трпезата во скинијата на собранието од северната страна на скинијата, пред завесата;
Referenca: 22 | referenci: 25,23
Stih23 | потоа постави на неа лебови за принос пред Господ, како што му беше заповедал Господ на Мојсеј.
Referenca: 23 | referenci: 25,30 3 Мојс 24,5-8
Stih24 | Го намести светилникот во скинијата, спрема трпезата, од јужната страна на скинијата,
Referenca: 24 | referenci: 25,31
Stih25 | а ги постави и кандилцата пред Господ, како што му беше заповедал Господ на Мојсеј.
Referenca: 25 | referenci: 37,23
Stih26 | Го постави златниот жртвеник во скинијата, пред завесата,
Referenca: 26 | referenci: 30,1
Stih27 | и стави на него да гори мирисно кадиво, како што му беше заповедал Господ на Мојсеј.
Stih28 | Ја закачи завесата пред влезот во скинијата;
Referenca: 28 | referenci: 26,36
Stih29 | потоа го постави и жртвеникот за жртви сепаленици при влезот во скинијата, и принесе на него жртва сепаленица, и лебен принос, како што му беше заповедал Господ на Мојсеј.
Referenca: 29 | referenci: 20,24 29,38-42
Stih30 | Го намести и мијалникот меѓу скинијата и жртвеникот, и налеа во него вода за миење;
Referenca: 30 | referenci: 30,18 40,7
Stih31 | и од него Мојсеј и Арон и синовите негови си ги миеја рацете свои и нозете свои;
Referenca: 31 | referenci: 30,19-21
Stih32 | а ги миеја кога влегуваа во скинијата на собранието и кога пристапуваа кон жртвеникот (да служат), како што му беше заповедал Господ на Мојсеј.
Referenca: 32 | referenci: 30,20
Stih33 | Го огради и дворот околу скинијата и жртвеникот, и ја стави завесата на влезната врата од дворот. Така ја доврши Мојсеј сета работа.
Referenca: 33 | referenci: 27,9.16 38,9-20
Славата Господова ја исполнува скинијата
Stih34 | Тогаш облак ја покри скинијата на собранието и се исполни скинијата со слава Господова;
Referenca: 34 | referenci: 16,7.10 19,16 24,15-16 25,8-22 3 Мојс 16,2 4 Мојс 9,15-23 3 Цар 8, 10-13 Ис 6,3-4 Ез 10,4 43,1-5 2 Лет 5,1.13 6,2 Јн 1,14 Откр 15,8
Stih35 | и Мојсеј не можеше да влезе во скинијата, зашто облакот го засенуваше, и славата Господова ја исполнуваше скинијата.
Referenca: 35 | referenci: 16,10 3 Цар 8,11 Ис 6,1 2 Лет 5, 13-14 7,2
Stih36 | И секогаш кога се креваше облакот од скинијата, тогаш синовите израилски поаѓаа на пат;
Referenca: 36 | referenci: 13,21-22 4 Мојс 9,15-23
Stih37 | а кога не се креваше облакот, тогаш ни тие не поаѓаа сѐ до денот, кога ќе се кренеше,
Stih38 | зашто облакот Господов стоеше над скинијата дење, а ноќе во облакот се појавуваше оган пред очите на целиот дом Израилев, при сите нивни патувања.
Referenca: 38 | referenci: 13,21 Пс 77,14 104,39 Неем 9,19 1 Кор 10,1
