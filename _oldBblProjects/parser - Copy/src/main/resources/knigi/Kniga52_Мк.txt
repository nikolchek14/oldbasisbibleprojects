ЕВАНГЕЛИЕ СПОРЕД МАРКО
***Евангелие според Марко | Мк***

Вовед
„Евангелието според Марко, започнува со најавата за радосната вест за Исус Христос, Божјиот Син. Исус е прикажан како моќна и силна личност, отсликана во Неговите поуки, исцелувања, истерување на демони и простување на гревови. Исус ни се претставува како „Син Човечки“, Кој дојде да се жртвува за да ги ослободи луѓето од гревот.
Ова е најкусо од четирите евангелија и претежно ги пренесува Исусовите дела, а не Неговото учење. По еден кус вовед за мисијата на Јован Крстител, крштавањето и искушувањето на Исус, Марко веднаш преминува на исцелувањата што Исус ги вршел. Со текот на времето Исусовите следбеници сѐ повеќе Го запознавале и разбирале, додека Неговите непријатели станувале сѐ понасилни. Завршните глави ги опишуваат случките од последната седмица од Неговиот живот на земјата, вклучувајќи ги и распнувањето и воскресението.


Глава1
Улогата на Јован Крстител 
(Мт 3,1–12; Лк 3,1–18; Јн 1,19–28) 
Stih1 | Почеток од Евангелието на Исус Христос, Син Божји. 
Stih2 | Како што е напишано кај пророк Исаија: „Еве, Јас го испраќам пред лицето Твое Мојот ангел, кој ќе го приготви Твојот пат пред Тебе: 
Stih3 | ‚Гласот на оној, што вика во пустината: пригответе го патот на Господ, израмнете ги патеките Негови.‘“ 
Stih4 | Се јави Јован, крштавајќи во пустината и проповедајќи покајно крштавање за проштавање на гревовите. 
Stih5 | И доаѓаа кај него од целата Јудејска страна и од Ерусалим, и тој ги крштаваше сите во реката Јордан, а тие ги исповедаа своите гревови. 
Stih6 | А Јован носеше облека од камилски влакна и појас од кожа околу половината своја, и се хранеше со скакулци и див мед. 
Stih7 | Тој проповедаше, велејќи: „По мене иде Посилниот од мене, на Кого не сум достоен да се наведнам и да Му ги одврзам ремењата од обувките Негови. 
Stih8 | Јас ве крстив со вода, а Тој ќе ве крсти со Дух Свети.“ 
Исусовото крштавање 
(Мт 3,13; Лк 3,21–22) 
Stih9 | А во оние дни дојде Исус од Назарет Галилејски и се крсти од Јован во Јордан. 
Stih10 | И кога излегуваше од водата, веднаш виде како се отвораат небесата, и Духот, во вид на гулаб, како слегува над Него. 
Stih11 | И се чу глас од небесата: „Ти си Мојот возљубен Син, Кој е по Мојата волја.“ 
Исусовото искушување во пустината 
(Мт 4,1–11; Лк 4,1–13) 
Stih12 | Веднаш потоа Духот Го изведе во пустината. 
Stih13 | И беше таму, во пустината, четириесет дни искушуван од сатаната; беше со ѕверови и ангелите Му служеа. 
Исус го проповеда Евангелието во Галилеја 
(Мт 4,12–17; Лк 4,14–15) 
Stih14 | А потоа, откако Јован беше затворен, дојде Исус во Галилеја и ја проповедаше радосната вест за царството Божјо, 
Stih15 | и велеше: „Времето се исполни и царството Божјо наближи; покајте се и верувајте во Евангелието.“ 
Повик до четирите рибари 
(Мт 4,18–22; Лк 5,1-3, 10-11) 
Stih16 | дреј како фрлаат мрежа во морето, зашто беа рибари. И, одејќи покрај Галилејското Море, Исус го виде Симон и брат му Ан
Stih17 | Исус им рече: „Врвете по Мене и Јас ќе ве направам ловци на луѓе!“ 
Stih18 | И тие веднаш ги оставија мрежите и тргнаа по Него. 
Stih19 | Па, штом одмина малку, го виде Јаков Заведеев и брат му Јован, исто така во кораб како ги крпат мрежите свои; 
Stih20 | веднаш ги повика и нив. И тие, оставајќи го татка си Заведеј во коработ со наемниците, тргнаа по Него. 
Исус во Капернаум 
(Лк 4,31–37) 
Stih21 | И дојдоа во Капернаум; и веднаш во саботата Тој влезе во синагогата и поучуваше. 
Stih22 | И се чудеа на Неговата наука, зашто Тој ги учеше како Оној што има власт, а не како книжниците. 
Stih23 | Имаше во синагогата нивна човек со нечист дух, и извика, говорејќи: 
Stih24 | „Што имаш Ти со нас, Исусе од Назарет! Си дошол ли да нѐ погубиш? Те знам Кој си Ти, Светец Божји!“ 
Stih25 | Но Исус му заповеда, велејќи: „Молкни и излези од него!“ 
Stih26 | Тогаш го стресе нечистиот дух, па извика со силен глас и излезе од него. 
Stih27 | И сите се стресоа од ужас, така што еден со друг се прашуваа и велеа: „Што е ова!? Ново учење со власт; Тој и на нечистите духови им заповеда, и тие Му се покоруваат!“ 
Stih28 | И одеднаш се разнесе глас за Него по целиот Галилејски крај. 
Исцелување на тештата на Симон 
(Мт 8,14–17; Лк 4,38–41) 
Stih29 | Штом излегоа од синагогата, дојдоа со Јаков и Јован во куќата на Симон и Андреј. 
Stih30 | А тештата на Симон лежеше од треска; и веднаш Му јавија за неа. 
Stih31 | Тој пристапи, ја фати за рака и ја подигна; и треската веднаш ја остави; и таа стана и ги служеше. 
Исус исцелува мнозина 
Stih32 | А приквечер, кога заоѓаше сонцето, кај Него донесуваа секакви болни и бесомачни. 
Stih33 | И целиот град се беше собрал пред портата. 
Stih34 | И излекува мнозина што страдаа од разни болести; истера многу демони и не им дозволуваше на демоните да зборуваат, зашто Го знаеја. 
Исус во Галилеја 
(Лк 4,42–44) 
Stih35 | А утредента, во темни зори, стана, излезе и отиде на пусто место и таму се молеше. 
Stih36 | А Симон, и оние што беа со Него, тргнаа да Го бараат; 
Stih37 | па, кога Го најдоа, Му рекоа: „Сите Те бараат!“ 
Stih38 | А Тој им рече: „Да појдеме до блиските села и градови, и таму да проповедам, зашто затоа сум дошол.“ 
Stih39 | И проповедаше во нивните синагоги. 
Исус исцелува лепрозен 
(Мт 8,1–4; Лк 5,12–16) 
Stih40 | И дојде кај Него еден лепрозен, па, молејќи Го, падна пред Него и Му рече: „Ако сакаш, можеш да ме очистиш.“ 
Stih41 | Смилувајќи се, Исус протегна рака, се допре до него и му рече: „Сакам! Очисти се!“ 
Stih42 | И штом го рече тоа, се изгуби лепрата од него, и тој стана чист; 
Stih43 | откако му заповеда, го отпушти, 
Stih44 | и му рече: „Гледај, никому ништо да не кажуваш; но оди, покажи му се на свештеникот и принеси дар за очистување, како што заповедал Мојсеј - ним за сведоштво.“ 
Stih45 | А тој, штом излезе, почна да раскажува многу и да разгласува, така што Исус не можеше јавно да влезе во градот, а се задржуваше надвор, во осамени места. И доаѓаа кај Него отсекаде. 
Глава2
Исус исцелува фатен човек 
(Мт 9,1–8; Лк 5,17–26) 
Stih1 | По неколку дена, Тој пак дојде во Капернаум; и се чу дека е в куќи. 
Stih2 | Веднаш се собраа мнозина, така што и пред вратата не можеа да се сместат; а Тој им го објавуваше Словото. 
Stih3 | И дојдоа кај Него со еден фатен, кого го носеа четворица; 
Stih4 | па, бидејќи не можеа да се приближат до Него од народот, го открија и го пробија покривот од куќата, каде што беше Тој и ја спуштија постелката, на која лежеше фатениот. 
Stih5 | А Исус, кога ја виде нивната вера, му рече на фатениот: „Синко, ти се простуваат гревовите твои!“ 
Stih6 | Таму седеа некои од книжниците и си помислија во срцата свои: 
Stih7 | „Што хули Овој на Бога? Кој друг може да простува гревови, освен единиот Бог?“ 
Stih8 | Исус, веднаш штом дозна со Својот дух дека тие така мислат во себе, им рече: „Зошто го помислувате тоа во срцата свои? 
Stih9 | Што е полесно да му кажам на фатениот: ‚ти се простуваат гревовите‘, или да речам: ‚дигни се, земи ја постелката своја и оди‘? 
Stih10 | Но за да знаете дека Синот Човечки има власт на земјата да ги простува гревовите“ - му рече на фатениот - 
Stih11 | „Тебе ти велам: стани, земи ја постелката своја и оди си дома!“ 
Stih12 | И тој стана веднаш, па, штом ја зеде постелката, се појави пред сите - така што сите се восхитуваа и Го славеа Бога, велејќи: „Никогаш вакво нешто не сме виделе!“ 
Исус го повикува Левиј и ги прифаќа грешниците 
(Мт 9,9–13; Лк 5,27–32) 
Stih13 | И излезе Исус пак покрај морето, и сиот народ доаѓаше кај Него, и Тој ги поучуваше. 
Stih14 | И кога одеше, го виде Левиј Алфеев, кој седеше во царинарницата и му рече: „Врви по Мене!“ Тој стана и тргна по Него. 
Stih15 | А кога седеше Исус на трпезата во неговата куќа, заедно со Него седеа и учениците Негови, и многу цариници и грешници; зашто тие беа мнозина и врвеа по Него. 
Stih16 | Книжниците и фарисеите, штом Го видоа како јаде со цариници и грешници, им рекоа на учениците Негови: „Зошто Тој со цариници и грешници јаде и пие?“ 
Stih17 | Кога го чу тоа Исус, им рече: „Здравите немаат потреба од лекар, туку болните. Не сум дошол да ги повикам праведниците, туку грешниците (на покајание).“ 
За постот. Старото и новото 
(Мт 9,14–17; Лк 5,33–39) 
Stih18 | Учениците на Јован и на фарисеите постеа. И приоѓаа некои, па Му велеа: „Зошто учениците Јованови и на фарисеите постат, а Твоите ученици не постат?“ 
Stih19 | Исус им рече: „Зар можат сватовите да постат кога младоженецот е со нив!? Додека е со нив младоженецот, тие не можат да постат; 
Stih20 | но ќе дојдат дни, кога ќе им го одземат младоженецот и тогаш, во тие дни, и тие ќе постат. 
Stih21 | Никој не крпи стара облека со нова крпа; инаку, новозашиената крпа ќе се отшие од старото, и отворот ќе биде уште поголем. 
Stih22 | Никој не става ново вино во стари мевови; инаку, новото вино ќе ги расцепи мевовите и виното ќе истече, а мевовите ќе се упропастат; туку ново вино треба да се става во нови мевови.“ 
За саботниот ден 
(Мт 12,1–8; Лк 6,1–5) 
Stih23 | И Му се случи во саботен ден да минува преку нивјето, и врвејќи, учениците Негови почнаа да кинат класје. 
Stih24 | А фарисеите Му рекоа: „Гледај, зошто го прават учениците во сабота тоа, што не треба да се прави?“ 
Stih25 | Но Тој им рече: „Зар никогаш не сте читале што направи Давид, кога огладне тој и оние, што беа со него? 
Stih26 | изеде приставените лебови од жртвеникот, што не требаше да ги јаде никој друг освен свештениците, па им даде и на оние, што беа со него!“ Како влезе во храмот Божји, во времето на првосвештеникот Авијатар, ги 
Stih27 | Потоа продолжи: „Саботата е создадена за човекот, а не човекот за саботата. 
Stih28 | Па така, Синот Човечки е господар и на саботата.“ 
Глава3
Исус исцелува во сабота 
(Мт 12,9–14; Лк 6,6–11) 
Stih1 | И влезе пак во синагогата, а таму имаше еден човек со исушена рака. 
Stih2 | И пазеа на Него, дали ќе го исцели во саботен ден, за да Го обвинат. 
Stih3 | А Тој му рече на човекот со исушената рака: „Застани насреде!“ 
Stih4 | Ним, пак, им кажа: „Во сабота дозволено ли е да прави човек добро или зло; да спаси една душа или да ја погуби?“ 
Stih5 | Па, кога ги изгледа со гнев, зашто Му беше тешко поради нивните скаменети срца, му рече на човекот: „Протегни ја раката своја!“ Тој ја протегна и таа му стана здрава, како и другата. 
Stih6 | Фарисеите, штом излегоа, веднаш се собраа со Иродовците на совет против Него, како да Го погубат. 
Мноштво следбеници 
Stih7 | Исус, пак, отиде со Своите ученици кон морето и по Него одеше многу народ од Галилеја и од Јудеја, 
Stih8 | од Ерусалим и од Идумеја и отаде Јордан. Па и од Тир и Сидон, откако чуја какви дела врши, во голем број дојдоа кај Него. 
Stih9 | И им порача на учениците Свои да Му приготват кораб, поради народот, за да не Го туркаат; 
Stih10 | зашто мнозина беше излекувал, така што сите, кои беа болни, навалуваа кон Него за да се доближат до Него. 
Stih11 | И нечистите духови, штом ќе Го видеа, паѓаа пред Него, викаа и говореа: „Ти си Син Божји!“ 
Stih12 | Но Тој строго им забрануваше да разгласуваат за Него. 
Исус избира дванаесет апостоли 
(Мт 10,1–4; Лк 6,12–16) 
Stih13 | Потоа се искачи на гората и ги повика кај Себе оние, кои Сам ги одбра и тие дојдоа кај Него. 
Stih14 | Избра дванаесетмина кои ги нарече апостоли да бидат со Него и да ги праќа да проповедаат; 
Stih15 | и да имаат власт да лекуваат болести и да изгонуваат демони: 
Stih16 | првиот Симон, кого го нарече Петар; 
Stih17 | па Јаков Заведеев и брат му Јован, на кои им даде име Воанергес, што значи, синови на громот; 
Stih18 | потоа Андреј, Филип, Вартоломеј, Матеј, Тома, Јаков Алфеев, Тадеј, Симон Хананеецот 
Stih19 | и Јуда Искариот, кој и Го предаде. 
Исус и Велзевул 
(Мт 12,22–32; Лк 11,14–23) 
Stih20 | И дојдоа в куќи; и пак се собра народ, така што тие не можеа ни леб да јадат. 
Stih21 | И кога чуја Неговите, отидоа да Го приберат, зашто се говореше дека не бил на Себеси. 
Stih22 | А книжниците, што беа слегнале од Ерусалим, велеа дека во Него е Велзевул и дека демоните ги истерува со силата на заповедникот на демоните. 
Stih23 | И кога ги повика, им говореше во параболи: „Како може сатаната да изгонува сатана? 
Stih24 | Ако едно царство се раздели на делови, еден против друг, тоа царство не може да се одржи; 
Stih25 | и, ако еден дом се раздели на делови, еден против друг, тој дом не може да опстане; 
Stih26 | ако и сатаната се дигнал против себеси, и се разделил, не ќе може да се одржи, но му дошол крајот. 
Stih27 | Никој не може, кога ќе влезе во куќата на силен човек, да му ја ограби покуќнината, ако најнапред не го врзе силниот; и тогаш ќе му ја земе покуќнината. 
Stih28 | Вистина, ви велам: на човечките синови ќе им се простат сите гревови и хули, какви и да бидат тие; 
Stih29 | но, кој похули на Светиот Дух, нему нема да му се прости никогаш, а ќе биде виновен пред вечниот суд.“ 
Stih30 | Зашто велеа: „Нечист дух има во Него.“ 
Исусовото семејство 
(Мт 12,46–50; Лк 8,19–21) 
Stih31 | И дојдоа мајка Му и браќата Негови, па, стоејќи надвор, порачаа да Го викнат. 
Stih32 | А околу Него седеше народ, и Му рекоа: „Ете, мајка Ти и браќата Твои, и сестрите Твои, надвор се и Те бараат.“ 
Stih33 | А Тој им одговори, велејќи: „Која е Мојата мајка и кои се браќата Мои?“ 
Stih34 | Па, упатувајќи поглед кон оние што седеа околу Него, рече: „Еве ги Мојата мајка и Моите браќа. 
Stih35 | Зашто оној, кој ја исполнува волјата Божја, тој Ми е брат, и сестра, и мајка!“ 
Глава4
Парабола за сејачот 
(Мт 13,1–9; Лк 8,4–8) 
Stih1 | И пак почна да поучува покрај морето; и се собра околу Него многу народ; Тој влезе тогаш во кораб во морето и седеше, а сиот народ стоеше на суво, покрај морето. 
Stih2 | И ги поучуваше многу со параболи, и во поуките Свои им велеше: 
Stih3 | „Слушајте! Ете излезе еден сејач да сее; 
Stih4 | и се случи, кога сееше, едни зрна да паднат покрај патот, па долетаа птиците небески и ги исколваа. 
Stih5 | Други паднаа на каменито место, каде што немаше многу земја, и набргу изникнаа, зашто земјата не беше длабока; 
Stih6 | а кога изгреа сонцето, тие свенаа, па бидејќи немаа корен, се исушија. 
Stih7 | Некои паднаа на трње; и израсна трњето, ги задуши и не дадоа плод. 
Stih8 | А други паднаа на добра земја и почнаа да даваат плод, што израсна и узреа; и принесоа: кое триесет, кое шеесет, кое сто.“ 
Stih9 | И им рече: „Кој има уши да слуша, нека чуе!“ 
Зошто служат параболите? 
(Мт 13,10–15; Лк 8,9–10) 
Stih10 | А кога остана Сам, оние што беа околу Него, заедно со дванаесетте, Го прашаа за параболата. 
Stih11 | И им кажа: „Вам ви е дадено да ја знаете тајната на царството Божјо, а на оние, надворешните, сѐ ќе им се кажува во параболи, 
Stih12 | за да гледаат со очи и да не видат; да слушаат со уши и да не разбираат; зашто се плашат да не се обратат некогаш, па да им се простат гревовите.“ 
Објаснување на параболата за сејачот 
(Мт 13,18–23; Лк 8,11–15) 
Stih13 | И им рече: „Зар не ја разбирате оваа парабола? Како тогаш ќе ги разберете сите параболи? 
Stih14 | Сејачот го сее словото. 
Stih15 | Посеаното покрај патот ги означува оние, кај кои се сее словото, но кај кои, откако ќе го чујат, веднаш доаѓа сатаната и им го грабе словото, посеано во срцата нивни. 
Stih16 | Исто така и посеаното на каменито место ги означува оние, кои, штом го чујат словото, веднаш со радост го примаат, 
Stih17 | но немаат во себе корен и се непостојани; па, кога ќе настане жалост или гонење заради словото, веднаш се соблазнуваат. 
Stih18 | Посеаното во трње ги означува оние што го слушаат словото, 
Stih19 | но грижите за овој век, примамливото богатство и други желби, кои, кога ќе се вселат во нив, го задушуваат словото и тоа останува бесплодно. 
Stih20 | А посеаните зрна на добра земја се оние, што го слушаат словото и го примаат и донесуваат плод: едни триесет, други шеесет, а други сто.“ 
Светило и мерка 
(Мт 5,15; 10,26; Лк 6,38; 8,16–18; 11,33) 
Stih21 | И им рече: „Зар се внесува светило за да се стави под поклопец? Или под кревет? Не затоа ли, да се стави на свеќник? 
Stih22 | Зашто нема ништо тајно, што не ќе стане јавно; ниту пак, нешто сокриено, што нема да излезе на видело. 
Stih23 | Ако некој има уши да слуша, нека чуе!“ 
Stih24 | И им велеше: „Внимавајте на она што слушате: со каква мерка мерите, со таква ќе ви се мери, и ќе ви се придодаде. 
Stih25 | Зашто, кој има, нему ќе му се даде; а кој нема, од него ќе се одземе и она што го има.“ 
Парабола за посеаното семе 
Stih26 | Па рече: „Царството Божјо прилега на човек што фрлил семе в земја, 
Stih27 | па спие, и станува ноќе и дење; а како никнува и како расте семето, тој не знае. 
Stih28 | Зашто земјата сама од себе донесува плод, најнапред стебленце, па клас, а потоа и полно зрно во класот. 
Stih29 | А кога ќе узрее плодот, веднаш испраќа срп, зашто дошло времето за жетва.“ 
Парабола за синаповото зрно 
(Мт 13,31–32; Лк 13,18–19) 
Stih30 | Пак продолжи: „Со што да го споредиме царството Божјо или со каква парабола да го прикажеме? 
Stih31 | Тоа е како синапово зрно, кое, кога се сее в земја, е помало од сите земни семиња; 
Stih32 | а кога ќе се посее, израснува и станува поголемо од сите грмушки, и пушта големи гранки, така што под неговата сенка можат да се засолнуваат птиците небески.“ 
Поучување со параболи 
(Мт 13,34–35) 
Stih33 | И со многу такви параболи им го проповедаше словото, колку што можеа да слушаат. 
Stih34 | И без параболи не им говореше, а на учениците Свои насамо сѐ им објаснуваше. 
Исус стивнува бура 
(Мт 8,23–27; Лк 8,22–25) 
Stih35 | Тој ден вечерта им рече: „Да минеме на спротивната страна!“ 
Stih36 | И кога го отпуштија народот, учениците Го зедоа со себе, како што беше во коработ, а го следеа и други кораби. 
Stih37 | И се подигна голема бура, и брановите се префрлуваа во коработ, така што коработ веќе пропаѓаше. 
Stih38 | Тој, пак, беше на кормилото и спиеше на возглавница; Го разбудија и Му рекоа: „Учителе, зар не Ти е грижа што загинуваме?“ 
Stih39 | А Тој стана, му се заповеда на ветрот и му рече на морето: „Молкни, престани!“ И ветрот стивна, и настана голема тишина. 
Stih40 | Па им рече: „Што сте толку плашливи? Зар сѐ уште немате вера?“ 
Stih41 | И ги опфати голем страв, и говореа еден на друг: „Кој е, пак, Овој, што и ветрот и морето Го слушаат?“ 
Глава5
Исус исцелува од нечист дух 
(Мт 8,28–34; Лк 8,26–39) 
Stih1 | Преминаа отаде море, во Гадаринската земја. 
Stih2 | И кога Тој излезе од коработ, веднаш Го пресретна од гробиштата еден човек со нечист дух. 
Stih3 | Тој живееше во гробовите, и дури и со вериги никој не можеше да го врзе; 
Stih4 | зашто многупати беше во окови и во вериги врзан, ама ги кршеше оковите и ги раскинуваше веригите, и никој не можеше да го скроти; 
Stih5 | и секогаш, ноќе и дење, по гробиштата и по ридиштата викаше и се удираше со камења. 
Stih6 | Штом Го виде Исус оддалеку, притрча и Му се поклони. 
Stih7 | Па, како извика со силен глас, рече: „Што имаш, Ти, со мене, Исусе, Сине на Севишниот Бог? Те заколнувам во Бога, не мачи ме!“ 
Stih8 | Зашто му беше рекол: „Духу нечист, излези од човекот!“ 
Stih9 | И го праша: „Како те викаат?“ А тој одговори и рече: „Легија ми е името, зашто сме многу.“ 
Stih10 | И многу Го молеа да не ги брка од тој крај. 
Stih11 | А таму, по ридот, пасеше големо крдо свињи. 
Stih12 | И Го молеа и велеа: „Прати нѐ во свињине, да влеземе во нив.“ 
Stih13 | И Исус веднаш им дозволи. Откако излегоа, нечистите духови влегоа во свињите, и јурнаа свињите по стрмнината во морето, а беа околу две илјади; и се издавија во морето. 
Stih14 | А оние, што ги пасеа свињите, побегнаа и известија во градот и по околијата. И мнозина излегоа да видат што станало. 
Stih15 | И дојдоа кај Исус, и го видоа бесомачниот како седи облечен, и со здрав ум, во кого имаше легија, и се уплашија. 
Stih16 | А оние, кои беа виделе, раскажуваа што стана со обземениот од зол дух и со свињите. 
Stih17 | И почнаа да Го молат да си оди од нивните краишта. 
Stih18 | А кога влезе во коработ, оној, што беше порано бесомачен, Го помоли да биде со Него. 
Stih19 | Исус не му дозволи, но му рече: „Оди дома кај своите, па раскажи им што стори Господ за тебе и како те помилува.“ 
Stih20 | Си отиде, и почна да раскажува по Десеттоградието што му направи Исус. И сите се чудеа. 
Исцелувањето на болна жена и оживувањето на Јаировата ќерка 
(Мт 9,18–26; Лк 8,40–56) 
Stih21 | А кога премина Исус со коработ пак на другата страна, кај Него се собра многу народ. И беше покрај морето. 
Stih22 | И ете, дојде еден од началниците на синагогата, по име Јаир; па, штом Го виде, падна пред нозете Негови 
Stih23 | и усрдно Го молеше многу, говорејќи: „Ќерка ми е на умирање; дојди и положи ги рацете над неа, за да оздрави и биде жива!“ 
Stih24 | И појде со него. А по Него врвеше многу народ и Го притискаа. 
Stih25 | Една жена, што страдаше од крвавење дванаесет години, 
Stih26 | и големи маки беше претрпела од мнозина лекари, потрошила сѐ што имала и никаква полза не видела, а ѝ станало дури уште полошо, 
Stih27 | штом чу за Исус, се приближи одзади меѓу народот и се допре до облеката Негова; 
Stih28 | зашто си велеше: „Само ако се допрам до облеката Негова, ќе оздравам.“ 
Stih29 | И веднаш престана крвавењето, и таа осети во телото свое дека е излекувана од болеста. 
Stih30 | А Исус одеднаш почувствува во Себе како излезе сила од Него и се сврте кон народот и рече: „Кој се допре до облеката моја?“ 
Stih31 | Учениците Негови Му рекоа: „Гледаш дека народот Те притиска, а прашуваш: ‚Кој се допре до Мене?‘“ 
Stih32 | Но Тој гледаше наоколу, за да ја види онаа, што го направи тоа. 
Stih33 | Жената, пак, се уплаши и трепереше; па, знаејќи што стана со неа, се приближи, падна пред Него и Му ја кажа целата вистина. 
Stih34 | А Тој ѝ рече: „Ќерко, верата твоја те спаси; оди си со мир и биди здрава од болеста своја!“ 
Stih35 | Додека Тој уште зборуваше, дојдоа од кај началникот на синагогата и рекоа: „Ќерка ти умре; што Му создаваш уште труд на Учителот!“ 
Stih36 | Но Исус, откако ги чу тие зборови, му рече на началникот на синагогата: „Не плаши се, само верувај!“ 
Stih37 | И никому не му дозволи да оди со Него, освен на Петар, на Јаков, и на Јован, братот на Јаков. 
Stih38 | Дојде во куќата на началникот на синагогата и виде растревоженост, плачење и силно врискање. 
Stih39 | И кога влезе, им рече: „Што сте се развикале и расплакале? Девојчето не е умрено, туку спие!“ 
Stih40 | А тие Му се потсмеваа. Тој, пак, откако ги истера сите, ги зеде таткото и мајката на девојчето и оние што беа со Него, и влезе каде што лежеше девојчето. 
Stih41 | И кога ја фати раката на девојчето, рече: „Талита, куми!“  што значи: „Девојко, тебе ти велам, стани!“ 
Stih42 | И девојката одеднаш стана и почна да оди. А имаше дванаесет години. И сите се зачудија многу. 
Stih43 | А Тој строго им заповеда, никој да не разбере за тоа и рече: „Дајте ѝ да јаде!“ 
Глава6
Исус отфрлен во Назарет 
(Мт 13,53–58; Лк 4,16–30) 
Stih1 | Па излезе оттаму и дојде во Својот крај; а по Него одеа и учениците Негови. 
Stih2 | И кога дојде саботата, Тој почна да поучува во синагогата и мнозина, што слушаа, се чудеа и говореа: „Од каде во Него ова? И каква е оваа мудрост што Му е дадена, та такви чуда стануваат преку Неговите раце? 
Stih3 | Не е ли Тој дрводелецот, Синот на Марија, брат на Јаков, Јосија, Јуда и Симон? И не се ли овде меѓу нас сестрите Негови?“ И се соблазнија заради Него. 
Stih4 | А Исус им рече: „Пророкот никаде не е без почест, освен во својата земја, меѓу роднините и во својот дом.“ 
Stih5 | И не можеше тука да изврши никакво чудо; освен што излекува малку болни, полагајќи ги рацете врз нив. 
Исус ги испраќа Своите дванаесет ученици 
(Мт 10,5–15; Лк 9,1–6) 
Stih6 | И се чудеше на нивното неверие. Па одеше по околните села и поучуваше. 
Stih7 | И ги повика дванаесетте, и почна да ги праќа по двајца, и им даде власт над нечистите духови. 
Stih8 | Па им заповеда да не земаат ништо за по пат освен по еден стап; ни торба, ни леб, ни пари во појасот. 
Stih9 | Но да се обуени во сандали и да не облекуваат по две облеки. 
Stih10 | И им рече: „Ако влезете негде во куќа, останете во неа, сѐ додека не си отидете оттаму. 
Stih11 | А ако негде не ве примат, ниту ве послушаат, штом излезете оттаму, истресете го правот од нозете свои, ним за сведоштво.“ 
Stih12 | Тие појдоа и проповедаа покајание. 
Stih13 | Изгонуваа многу нечисти духови, и многумина болни помазуваа со масло и лекуваа. 
Ирод и Исус 
(Мт 14,1–2; Лк 9,7–9) 
Stih14 | И цар Ирод разбра за Исус, зашто името Негово беше прочуено, па рече: „Јован Крстител воскреснал од мртвите и затоа стануваат чуда преку него.“ 
Stih15 | Едни велеа: „Илија е!“, а други: „Пророк е, или како еден од пророците.“ 
Stih16 | А Ирод, штом чу рече: „Тоа е Јован, на кого јас му ја отсеков главата; тој воскреснал од мртвите!“ 
Смртта на Јован Крстител 
(Мт 14,3–12; Лк 3,19–20) 
Stih17 | Бидејќи сам Ирод прати да го фатат Јован, го врза и го фрли во затвор, заради Иродијада, жената на брат му Филип, зашто се ожени со неа. 
Stih18 | Бидејќи Јован му велеше на Ирод: „Не ти е дозволено да ја имаш жената на твојот брат!“ 
Stih19 | А Иродијада се озлоби против него и сакаше да го убие, но не можеше. 
Stih20 | зашто Ирод се плашеше од Јован, знаејќи дека е тој човек праведен и свет и го пазеше; многу беше збунет додека го слушаше, а со задоволство го слушаше. 
Stih21 | И настана погоден ден кога Ирод, по повод својот роденден, им приготви вечера на своите кнезови, војводи и старешини Галилејски; 
Stih22 | и влезе ќерката на Иродијада, играше и им угоди на гостите и на Ирод. Тогаш царот ѝ рече на девојката: „Барај од мене што сакаш и ќе ти дадам!“ 
Stih23 | И ѝ се заколна: „Што и да побараш од мене, ќе ти дадам, дури и половината од моето царство.“ 
Stih24 | А таа излезе и ја праша мајка си: „Што да побарам?“ Таа ѝ одговори: „Главата на Јован Крстител!“ 
Stih25 | И таа веднаш влезе кај царот и побара, говорејќи: „Сакам уште сега да ми ја дадеш на чинија главата на Јован Крстител!“ 
Stih26 | Царот се загрижи, но заради ветувањето и гостите свои не сакаше да откаже. 
Stih27 | И веднаш, откако испрати џелат, царот нареди да ја донесат главата негова. 
Stih28 | А тој отиде, му ја отсече главата во затворот и ја донесе на чинија, па ѝ ја предаде на девојката, а девојката ја даде на мајка си. 
Stih29 | Кога неговите ученици разбраа, дојдоа и го зедоа телото негово и го погребаа. 
Исус нахранува пет илјади души 
(Мт 14,13–21; Лк 9,10–17; Јн 6,1–14) 
Stih30 | И се собраа апостолите кај Исус, па Го известија за сѐ што направиле и поучувале. 
Stih31 | А Тој им рече: „Дојдете и вие во осамено место и одморете се малку.“ Зашто мнозина доаѓаа и си одеа, така што немаа кога ни да јадат. 
Stih32 | И отидоа со кораб сами во осамено место. 
Stih33 | И ги виде народот кога си одеа; и Го познаа мнозина, па пеш од сите градови тргнаа таму; и ги испреварија (и се собраа околу Него). 
Stih34 | А Исус, кога излезе, виде многу народ и се смилува над нив, зашто беа како овци без пастир; и почна да ги поучува многу. 
Stih35 | И бидејќи веќе времето поизмина, учениците Негови пристапија кон Него и рекоа: „Овде е местово пусто, а и доцна е; 
Stih36 | распушти ги за да отидат по околните села и колиби и да си купат леб, зашто нема што да јадат.“ 
Stih37 | Тој им одговори и рече: „Дајте им вие да јадат!“ А тие Му рекоа: „Да појдеме и да купиме за двесте денарии леб, па да им дадеме да јадат?“ 
Stih38 | Потоа Тој ги праша: „Колку лебови имате? Отидете и видете!“ И кога видоа рекоа: „Пет леба и две риби.“ 
Stih39 | Тогаш Исус им рече на сите да поседнат на купчиња по зелената трева. 
Stih40 | И поседнаа во групи по сто и по педесет. 
Stih41 | Тој ги зеде петте леба и двете риби, па, погледна кон небото, ги благослови лебовите и ги прекрши, и им ги даде на учениците Свои, за да им ги стават пред нив; исто така им ги раздели и двете риби на сите. 
Stih42 | И јадеа сите и се наситија. 
Stih43 | И собраа парчиња, од лебот и од рибите, полни дванаесет кошеви. 
Stih44 | А оние, што јадеа од лебовите, беа околу пет илјади мажи. 
Исус чекори по вода 
(Мт 14,22–33; Јн 6,15–21) 
Stih45 | И веднаш ги натера учениците Свои да влезат во кораб и да отидат порано од Него на другата страна кон Витсаида, дури Тој не го распушти народот. 
Stih46 | А Тој, одделувајќи се од нив, отиде во гората за да се помоли. 
Stih47 | Приквечер коработ беше сред морето, а Тој сам на копното. 
Stih48 | И ги виде како се мачат при пловењето, зашто ветрот им беше спротивен; а околу четвртата ноќна стража се приближи до нив и, одејќи по морето, сакаше само да помине покрај нив. 
Stih49 | А тие, кога го видоа како оди по морето, помислија дека е тоа привидение, и почнаа да викаат; 
Stih50 | Зашто сите Го видоа и се уплашија. Тој веднаш почна да говори со нив и им рече: „Не плашете се! Јас сум, не бојте се!“ 
Stih51 | И влезе кај нив во коработ и ветрот стивна. А тие многу се уплашија и се чудеа во себе. 
Stih52 | Зашто не се вразумија (од чудото) со лебовите, бидејќи срцето им беше скаменето. 
Stih53 | И кога преминаа, дојдоа во земјата Генисаретска и се задржаа таму. 
Stih54 | А штом излегоа од коработ, веднаш Го познаа. 
Stih55 | Брзо ја обиколија целата таа околија и почнаа на носилки да носат болни таму, каде што слушаа дека Тој се наоѓа. 
Stih56 | полагаа болни и Го молеа да се допрат барем до полата од облеката Негова. И сите што се допираа до Него, оздравуваа. И каде да влегуваше: во села, во градови или населби - на крстопатите 
Глава7
Расправија за преданијата 
(Мт 15,1–20)  
Stih1 | Се собраа кај Него фарисеите и некои од книжниците, што беа дошле од Ерусалим. 
Stih2 | И кога видоа дека некои од Неговите ученици јадат леб со нечисти, односно со немиени раце, ги укорија. 
Stih3 | (Зашто фарисеите и сите Јудејци, држејќи го преданието на старите, не јадат, дури не ги измијат рацете до лактите; 
Stih4 | и кога ќе се вратат од пазар, не јадат, дури не се измијат; и уште многу друго има што примиле и го држат; миење чаши, чинии, котли и столови.) 
Stih5 | Потоа фарисеите и книжниците Го прашаа: „Зошто учениците Твои не постапуваат според преданието на старите, но со неизмиени раце јадат леб?“ 
Stih6 | А Тој им одговори и рече: „Добро пророкувал Исаија за вас лицемерите, како што е напишано: ‚Овој народ со уста Ме почитува, но срцето им е далеку од Мене; 
Stih7 | но напразно Ме почитува, зашто проповеда човечки повелби.‘ 
Stih8 | Зашто, вие, оставајќи ја Божјата заповед, го држите преданието човечко: миење чинии и чаши, и вршите многу други слични работи.“ 
Stih9 | И им рече: „И така ја отфрлате Божјата заповед, за да го запазите вашето предание. 
Stih10 | Зашто Мојсеј рече: ‚Почитувај ги татка си и мајка си‘ и ‚Кој го злослови таткото свој или мајка си, со смрт да се казни.‘ 
Stih11 | А вие велите: ‚Ако некој каже на татка си или на мајка си: она, со кое би можел да те издржувам е корбан, односно, прилог е‘, 
Stih12 | тогаш таквиот не го оставате веќе ништо да стори за својот татко или за својата мајка, 
Stih13 | вие; многу такви слични работи вршите.“ престапувајќи го словото Божјо со вашето предание, што сте го предале 
Stih14 | И кога го повика сиот народ, им рече: „Слушајте Ме сите и разберете: 
Stih15 | ништо, што влегува во устата на човекот однадвор, не може да го оскверни; туку она што излегува од него, тоа го осквернува човекот. 
Stih16 | Ако некој има уши да слуша, нека чуе!“ 
Stih17 | И кога се оддалечи од народот и влезе во една куќа, учениците Негови Го прашаа за параболата. 
Stih18 | А Тој им рече: „Зар сте и вие така неразумни? Не разбирате ли дека ништо, што влегува во човекот однадвор, не може да го оскверни? 
Stih19 | Зашто, тоа не оди во срцето, туку во стомакот, и излегува надвор, чистејќи ја сета храна.“ 
Stih20 | И уште им рече: „Она што излегува од човекот, тоа го осквернува човекот. 
Stih21 | Зашто однатре, од срцето човечко, излегуваат лоши помисли, прељубодејства, блудства, убиства, 
Stih22 | кражби, лакомства, лукавства, пакости, злоби, око завидливо, богохулство, гордост, безумство. 
Stih23 | Сето тоа зло одвнатре излегува и го осквернува човекот.“ 
Верата на една жена 
(Мт 15,21–28) 
Stih24 | И кога се крена оттаму, отиде во пределите Тирски и Сидонски; и кога влезе во една куќа, сакаше никој да не Го дознае. Но не можеше да се сокрие. 
Stih25 | Зашто чу за Него една жена, чија ќерка имаше нечист дух, па дојде и падна пред нозете Негови. 
Stih26 | А таа жена беше друговерка, по потекло Сирофеничанка; и Го молеше да го истера демонот од ќерка ѝ. 
Stih27 | Но Исус ѝ рече: „Остави најнапред да се нахранат децата; зашто не е право да се земе лебот од децата и да им се фрли на кучињата.“ 
Stih28 | А таа одговори и Му рече: „Да, Господи! Но и кучињата јадат под трпезата, од трошките на децата.“ 
Stih29 | И ѝ рече: „За ова што го рече  можеш да си одиш! Демонот излезе од ќерка ти.“ 
Stih30 | И кога се врати дома, ја најде ќерка си како лежи на постела, а демонот беше излегол од неа. 
Исцелувањето на глувонем 
Stih31 | И пак излезе Исус од пределите Тирски и Сидонски и отиде кон Галилејското Море, низ пределите на Десеттоградието. 
Stih32 | И доведоа кај Него еден глув и тепкав, па Го молеа да положи над него рака. 
Stih33 | Исус, откако го одведе настрана од народот, ги стави Своите прсти во неговите уши; а кога плукна, го допре неговиот јазик; 
Stih34 | потоа погледна на небото, воздивна и му рече: „Ефата!“  што значи: „Отвори се!“ 
Stih35 | И веднаш му се отвори слухот, и се разврзаа врските на неговиот јазик и говореше чисто. 
Stih36 | И им заповеда никому да не кажуваат. Но, колку повеќе Тој им забрануваше, толку повеќе тие разгласуваа. 
Stih37 | И прекумерно се чудеа и велеа: „Сѐ добро прави: и глувите ги прави да слушаат и немите да зборуваат!“ 
Глава8
Исус нахранува четири илјади души 
(Мт 15,32–39) 
Stih1 | Во тие дни, кога се беше собрал многу народ и немаше што да јадат, Исус ги повика учениците Свои и им рече: 
Stih2 | „Ми е жал за народот, зашто веќе три дни стојат кај Мене и нема што да јадат. 
Stih3 | Ако ги пуштам да си одат гладни по куќите нивни, ќе премалеат по патот, зашто некои се дојдени оддалеку.“ 
Stih4 | Учениците Му одговорија: „Од каде може човек сите овие да ги нахрани со леб, овде во пустинава?“ 
Stih5 | И ги праша: „Колку лебови имате?“ А тие одговорија: „Седум.“ 
Stih6 | Тогаш му заповеда на народот да поседне по земјата; па, откако ги зеде седумте лебови, заблагодари, ги раскрши и им ги даде на учениците Свои да ги разделат; и тие ги разделија на народот. 
Stih7 | Имаа и малку риби; ги благослови и заповеда да ги раздадат и нив. 
Stih8 | И јадеа, и се наситија; и собраа седум кошници останати парчиња. 
Stih9 | А оние, што јадеа, беа околу четири илјади души. И ги пушти да си одат. 
Stih10 | И веднаш влезе во кораб со учениците Свои и дојде во пределите Далманутски. 
Фарисеите бараат чудо 
(Мт 16,1–4) 
Stih11 | И излегоа фарисеите и почнаа да се препираат со Него, па искушувајќи Го, Му бараа чудесен знак од небото. 
Stih12 | А Тој воздивна длабоко и рече: „Зошто овој род бара чудесен знак? Вистина ви велам: нема да му се даде чудесен знак на овој род.“ 
Stih13 | И кога ги остави, пак влезе во коработ и премина на другата страна. 
За штетниот „квасец“ 
(Мт 16,5–12) 
Stih14 | А тие, пак, беа заборавиле да земат леб и во коработ имаа само еден леб. 
Stih15 | А Тој им заповеда и рече: „Внимавајте, чувајте се од квасот фарисејски и од квасот Иродов!“ 
Stih16 | И си размислуваа меѓу себе, велејќи: „Тоа е затоа што немаме леб.“ 
Stih17 | А Исус, кога ги разбра, им рече: „Зошто зборувате за тоа што немате леб? Зар уште не знаете и не разбирате? Уште ли е скаменето вашето срце? 
Stih18 | Очи имате, не гледате ли? Уши имате, не слушате ли? И не помните ли? 
Stih19 | Кога ги раскршив петте леба, за пет илјади души, колку полни кошеви со парчиња собравте?“ Му рекоа: „Дванаесет.“ 
Stih20 | „А седумте  за четири илјади, колку кошници со останати парчиња собравте?“ Тие одговорија: „Седум.“ 
Stih21 | И им рече: „Па како тогаш не разбирате?“ 
Исцелувањето на слеп човек 
Stih22 | Потоа дојде во Витсаида; и доведоа кај Него слеп и Го молеа да се допре до него. 
Stih23 | И кога го зеде слепиот за рака, го изведе надвор од селото и, откако плукна на очите негови, ги положи рацете над него, па го праша дали гледа нешто. 
Stih24 | Тој, кога погледна, рече: „Ги гледам луѓето како дрвја, но тие одат.“ 
Stih25 | Потоа пак ги положи рацете над очите негови и му рече да погледа. И му се поврати видот и ги гледаше сите јасно. 
Stih26 | И го испрати во домот негов и му рече: „Не навраќај в село!“ 
Петровото исповедање на верата 
(Мт 16,13–20; Лк 9,18–21) 
Stih27 | И излезе Исус со учениците Свои по селата на Кесарија Филипова. По патот ги праша учениците Свои и им рече: „За кого Ме мислат луѓето?“ 
Stih28 | Тие одговорија: „За Јован Крстител, некои за Илија, а други, пак, за некој од пророците.“ 
Stih29 | Тој, пак, им рече: „А вие, за кого Ме мислите?“ Петар Му одговори и рече: „Ти си Христос!“ 
Stih30 | И им заповеда никому да не говорат за Него. 
Исус ги навестува Својата смрт и воскресение 
(Мт 16,21–23; Лк 9,22) 
Stih31 | Па почна да ги учи дека Синот Човечки треба многу да пострада, да биде отфрлен од старешините, првосвештениците и книжниците, и да биде убиен и на третиот ден да воскресне. 
Stih32 | И говореше за тоа отворено. Но Петар, Го повлече настрана и почна да Го одвраќа. 
Stih33 | А Тој, кога се заврте и ги погледна учениците Свои, му забрани на Петар да говори и рече: „Бегај од Мене, сатано! Зашто не мислиш на она што е Божјо, туку на она што е човечко!“ 
Патот на Исусовите следбеници 
(Мт 16,24–28; Лк 9,23–27) 
Stih34 | И кога го повика народот и учениците Свои, им рече: „Кој сака да врви по Мене, нека се одрече од себе, и нека го земе крстот свој и нека оди по Мене. 
Stih35 | Зашто, кој сака да го спаси својот живот, ќе го загуби; а кој го загуби животот свој заради Мене и Евангелието, тој ќе го спаси. 
Stih36 | Зашто каква полза има човек, ако го придобие целиот свет, а на душата своја ѝ напакости? 
Stih37 | Или каков откуп ќе даде човек за својата душа? 
Stih38 | Зашто, кој се срами од Мене и од зборовите Мои во овој прељубодеен и грешен род, и Синот Човечки ќе се срами од него, кога ќе дојде во славата на Својот Отец со светите ангели.“ 
Глава9
Stih1 | И им рече: „Вистина ви велам: тука стојат некои, што нема да вкусат смрт, додека не го видат царството Божјо, дојдено во сила.“ 
Исусовото преображение 
(Мт 17,1–9; Лк 9,28–36) 
Stih2 | А по шест дни, Исус ги зеде со Себе Петар, Јаков и Јован и ги одведе сами на висока гора, насамо, и се преобрази пред нив. 
Stih3 | Алиштата Му станаа светли, многу бели, како снег, какви што белило на земјата не може да избели. 
Stih4 | И им се јави Илија со Мојсеј, и разговараа со Исус. 
Stih5 | Тогаш проговори Петар и Му рече на Исус: „Рави, добро ни е да бидеме овде; да направиме три колиби: една за Тебе, една за Мојсеј и една за Илија.“ 
Stih6 | Зашто не знаеше што да каже, бидејќи беа многу уплашени. 
Stih7 | И се појави облак, па ги засени; и од облакот дојде глас, кој велеше: „Овој е Мојот возљубен Син, Него слушајте Го!“ 
Stih8 | И одеднаш, кога погледнаа наоколу, никого веќе не видоа покрај себе, освен Исус. 
Stih9 | А кога слегуваа од гората, им заповеда никому да не кажуваат што виделе, додека Синот Човечки не воскресне од мртвите. 
Stih10 | И го задржаа тој збор во себе, прашувајќи се еден со друг што значи тоа: „Да воскресне од мртвите?“ 
За Илија 
(Мт 17,10–13) 
Stih11 | И Го прашаа, велејќи: „А зошто книжниците велат дека најнапред треба да дојде Илија?“ 
Stih12 | А Тој, пак, одговори и рече: „Илија ќе дојде порано и ќе уреди сѐ; а Синот Човечки, како што е напишано за Него, треба да пострада многу и да биде понизен. 
Stih13 | Но ви велам дека и Илија дојде, како што е напишано за Него, и му направија што сакаа.“ 
Исцелувањето од нечист дух 
(Мт 17,14–21; Лк 9,37–43) 
Stih14 | И кога дојде кај учениците Свои, виде многу народ околу нив и книжници, кои се препираа со нив. 
Stih15 | И штом Го виде, сиот народ се исплаши; а кога се приближија, Го поздравуваа. 
Stih16 | Ги праша книжниците: „Зошто се препирате со нив?“ 
Stih17 | Тогаш еден од народот одговори и рече: „Учителе, го доведов кај Тебе син ми, во кого има нем дух; 
Stih18 | и секогаш, каде и да го фати, го кутнува, и тој се запенува, и крцка со забите, и се здрвува. И им кажав на учениците Твои да го изгонат, но тие не можеа.“ 
Stih19 | А Исус одговори и рече: „О, роде неверен, до кога ќе бидам со вас? До кога ќе ве трпам? Доведете го кај Мене!“ 
Stih20 | И кога го доведоа кај Него - штом го виде, веднаш духот го стресе; и тој падна наземи и се валкаше запенет. 
Stih21 | Го праша Исус татко му: „Колку време има откако станува тоа со него?“ Тој одговори: „Од детството; 
Stih22 | и многупати духот го фрлал во оган, и во вода, за да го погуби: но, ако можеш, смилувај се над нас и помогни ни!“ 
Stih23 | А Исус му рече: „Ако можеш да поверуваш - сѐ е можно за оној што верува!“ 
Stih24 | И одеднаш таткото на момчето извика и со солзи рече: „Верувам, Господи, помогни му на моето неверие!“ 
Stih25 | А Исус, штом виде дека се собра народ, строго му заповеда на нечистиот дух и му рече: „Духу нем и глув. Јас ти заповедам: излези од него, и не влегувај веќе во него!“ 
Stih26 | И кога извика, силно го стресе и излезе; а момчето беше како мртво, така што мнозина велеа дека умрело. 
Stih27 | Исус, пак, откако го фати за рака, го исправи; и тоа стана. 
Stih28 | И кога влезе Исус во една куќа, учениците Негови Го прашаа насамо: „Зошто ние не можевме да го истераме?“ 
Stih29 | Им одговори: „Овој род со ништо не може да се истера, освен со молитва и пост.“ 
Исус по вторпат ги навестува Својата смрт и воскресение 
(Мт 17,22–23; Лк 9,43–45)  
Stih30 | И кога излегоа оттаму, минуваа преку Галилеја; и Тој не сакаше некој да разбере. 
Stih31 | Зашто ги учеше учениците Свои и им велеше дека Синот Човечки ќе биде предаден во човечки раце, и ќе Го убијат, и на третиот ден по убивањето ќе воскресне. 
Stih32 | Но тие не ги разбираа овие зборови и се плашеа да Го прашаат. 
Кој е најголем? 
(Мт 18,1–5; Лк 9,46–48) 
Stih33 | И дојде во Капернаум; и кога беше дома, ги праша: „Што размислувавте меѓу себе патем?“ 
Stih34 | Тие молчеа, зашто патем се препираа меѓу себе, кој е поголем. 
Stih35 | Тој седна и ги повика дванаесетте, па им рече: „Кој сака да биде прв, нека биде последен од сите, и слуга на  сите!“ 
Stih36 | И тогаш зеде едно дете, го постави меѓу нив, го гушна и им рече: 
Stih37 | „Кој прима едно такво дете во Мое име, Мене Ме прима, а кој Ме прима Мене, не Ме прима Мене, туку Оној, Кој Ме пратил.“ 
Кој не е против нас, тој е со нас! 
(Лк 9,49–50) 
Stih38 | име изгонува демони, а не врви по нас; и му забранивме, зашто не оди по нас.“ Тогаш Јован Му одговори и рече: „Учителе, видовме еден, кој во Твое 
Stih39 | А Исус рече: „Не бранете му, зашто никој, што прави чудо во Мое име, не ќе може наскоро да говори зло за Мене. 
Stih40 | Зашто, кој не е против вас, тој е со вас. 
Stih41 | И кој ве напои со чаша вода во Мое име, затоа што сте Христови, вистина ви велам, нема да остане без награда.“ 
За соблазната 
(Мт 18,6–9; Лк 17,1–2) 
Stih42 | „А кој ќе соблазни едно од овие малите, што веруваат во Мене, за него е подобро да му обесат воденички камен на вратот и да го фрлат в море. 
Stih43 | И ако те соблазнува раката твоја, отсечи ја; подобро е за тебе без рака да влезеш во животот, отколку да имаш две раце и да отидеш во пеколот, во неизгасливиот оган, 
Stih44 | (каде што нивниот црв не умира, и огнот не изгаснува.) 
Stih45 | И, ако те соблазнува ногата твоја, отсечи ја; подобро е за тебе сакат да влезеш во животот, отколку да ги имаш двете нозе и да бидеш фрлен во пеколот, во неизгасливиот оган, 
Stih46 | (каде што нивниот црв не умира ни огнот не изгаснува.) 
Stih47 | И, ако окото твое те соблазнува, извади го; подобро е за тебе со едно око да влезеш во царството Божјо, отколку да имаш две очи и да бидеш фрлен во огнениот пекол, 
Stih48 | каде што нивниот црв не умира, и огнот не изгаснува. 
Stih49 | Зашто секој со оган ќе се посоли, (и секоја жртва со сол ќе се осоли). 
Stih50 | Солта е добра; но, ако солта облутави, со што ќе ја осолите? Затоа имајте сол во себе, и мир имајте меѓу себе!“ 
Глава10
За разводот 
(Мт 19,1–12; Лк 16,18) 
Stih1 | И откако стана Исус оттаму, пре мина во пределите Јудејски, преку страната што е отаде Јордан. И пак се слеваше народ кон Него; а Тој, по Својот обичај, ги поучуваше. 
Stih2 | И пристапија фарисеите и Го прашаа, искушувајќи Го: „Допуштено ли е, да ја остави човек својата жена?“ 
Stih3 | А Тој им одговори и рече: „Како ви заповеда Мојсеј?“ 
Stih4 | Тие рекоа: „Мојсеј дозволи да се напише разводно писмо и да се отпушти.“ 
Stih5 | Одговори Исус и им рече: „Поради вашето жестоко срце ви ја напишал таа заповед. 
Stih6 | Во почетокот на создавањето, пак, Бог ги создаде машко и женско. 
Stih7 | Затоа човек ќе го остави татка си и мајка си, ќе се прилепи до жената своја 
Stih8 | и обата ќе бидат во едно тело; и така, тие веќе не се двајца, туку едно тело. 
Stih9 | Значи, тоа што Бог го сврзал, човек да не го разделува.“ 
Stih10 | И во домот, учениците Негови пак Го прашаа за тоа. 
Stih11 | И им рече: „Кој ќе ја напушти својата жена и се ожени со друга, тој прељубодејствува кон неа; 
Stih12 | а и жена, ако го напушти својот маж и се омажи за друг, прељубодејствува.“ 
Исус ги благословува децата 
(Мт 19,13–15; Лк 18,15–17) 
Stih13 | И донесуваа кај Него деца, за да се допре до нив, но учениците им забрануваа (на оние што ги носеа). 
Stih14 | И кога го виде тоа Исус, негодуваше и рече: „Оставете ги децата да доаѓаат кај Мене и не пречете им, зашто на такви е царството Божјо. 
Stih15 | Вистина ви велам, кој не го прима царството Божјо како дете, тој нема да влезе во него.“ 
Stih16 | Прегрнувајќи ги, ги положи рацете врз нив и ги благословуваше. 
Исус повикува еден богат човек 
(Мт 19,16–30; Лк 18,18–30) 
Stih17 | А кога излегуваше на пат, дотрча некој, падна на колена пред Него и Го праша: „Учителе добар, што треба да направам, за да наследам живот вечен?“ 
Stih18 | Исус му рече: „Зошто ме нарекуваш добар? Никој не е добар, освен единиот Бог! 
Stih19 | Заповедите ги знаеш: не прељубодејствувај; не кради; не сведочи лажно; не навредувај; почитувај ги татка си и мајка си.“ 
Stih20 | А тој Му одговори и рече: „Учителе, сето тоа сум го запазил уште од младоста своја.“ 
Stih21 | Кога го погледна Исус, му омиле, па рече: „Уште една работа ти недостасува: оди и продај сѐ што имаш, раздај го на сиромаси и ќе имаш богатство на небото; па дојди и врви по Мене.“ 
Stih22 | Кога ги чу овие зборови, тој се изненади и си отиде нажален, зашто имаше големо богатство. 
Stih23 | И кога погледа Исус, им рече на учениците Свои: „Колку е тешко за богатите да влезат во царството Божјо!“ 
Stih24 | А учениците се уплашија од зборовите Негови. Но Исус пак им одговори и рече: „Чеда, колку им е тешко на оние, што се надеваат на богатството, да влезат во царството Божјо! 
Stih25 | Полесно камила ќе влезе низ иглени уши, отколку богат човек во царството Божјо.“ 
Stih26 | А тие се чудеа многу и си велеа меѓу себе: „Тогаш, кој може да се спаси?“ 
Stih27 | Кога ги погледа Исус, им рече: „За луѓето тоа не е можно, но не и за Бога; зашто за Бога сѐ е можно!“ 
Stih28 | И Петар почна да Му говори: „Ете, ние оставивме сѐ и по Тебе одиме.“ 
Stih29 | А Исус одговори и рече: „Вистина ви велам: нема таков што оставил куќа, или браќа, или сестри, или татко, или мајка, или жена, или деца, или имот, заради Мене и Евангелието, 
Stih30 | а да не примил, и тоа сега, во ова време, стопати повеќе од куќи, и браќа, и сестри, и татко, и мајка, и деца, и нивје, а во идниот век - и живот вечен. 
Stih31 | И мнозина први ќе бидат последни, а последните - први.“ 
Исус по трет пат ги најавува Својата смрт и воскресение 
(Мт 20,17–19; Лк 18,31–34) 
Stih32 | дванаесетте, почна да им зборува за она што ќе се случи со Него. Кога беа на пат, искачувајќи се кон Ерусалим, Исус одеше пред нив, а тие беа вџашени, па, врвејќи по Него, се исплашија. И кога ги повика повторно 
Stih33 | „Ете, се искачуваме кон Ерусалим и Синот Човечки ќе биде предаден на првосвештениците и книжниците, и ќе Го осудат на смрт и ќе Го предадат на незнабошците. 
Stih34 | И ќе Го исмеат, и ќе Го бијат, и ќе Го плукаат, и ќе го убијат, и на третиот ден ќе воскресне.“ 
Молбата на Зеведеевите синови 
(Мт 20,20–28) 
Stih35 | Тогаш пристапија кон Него Заведеевите синови, Јаков и Јован и рекоа: „Учителе, сакаме да ни го исполниш она, што ќе го побараме.“ 
Stih36 | Тој ги праша: „Што сакате да сторам за вас?“ 
Stih37 | А тие Му одговорија„ „Дај ни да седнеме до Тебе, едниот оддесно, а другиот одлево, во славата Твоја.“ 
Stih38 | Но Тој им рече: „Не знаете што барате! Можете ли да ја испиете чашата што ја пијам Јас и да се крстите со крштавањето, со кое се крштавам Јас?“ 
Stih39 | Тие одговорија: „Можеме.“ А Исус им рече: „Чашата, што ја пијам Јас, ќе ја пиете и вие, и со крштавањето, со кое се крштавам Јас, ќе се крстите; 
Stih40 | но, да дозволам да се седи од Мојата десна или лева страна, не зависи од Мене; тоа е за оние, за кои е приготвено.“ 
Stih41 | Десетте, пак, штом го чуја тоа, негодуваа против Јаков и Јован. 
Stih42 | Исус, кога ги повика, им рече: „Знаете дека оние, што се сметаат за народни кнезови, господарат над нив, и управниците управуваат над нив. 
Stih43 | Но меѓу вас нека не биде така; а кој меѓу вас сака да биде поголем, нека ви биде слуга; 
Stih44 | и кој сака меѓу вас да биде прв, нека ви биде роб на сите. 
Stih45 | Зашто и Синот Човечки не дојде за да Му служат, но да послужи и да го даде животот Свој за откуп на мнозина.“ 
Слепиот Вартимеј 
(Мт 20,29–34; Лк 18,35–43) 
Stih46 | ниците Свои и со многу народ, Тимеевиот син, Вартимеј , кој беше слеп, седеше покрај патот и просеше. Потоа пристигнаа во Ерихон. И кога излегуваше Исус од Ерихон со уче
Stih47 | Па, кога чу дека е тоа Исус од Назарет, почна да вика и да вели: „Исусе, сине Давидов, смилувај ми се!“ 
Stih48 | И мнозина му велеа да молчи, но тој уште повеќе викаше: „Сине Давидов, смилувај ми се!“ 
Stih49 | Исус застана и рече да го викнат. И го повикаа слепиот, говорејќи му: „Не плаши се, стани, те вика!“ 
Stih50 | Тој, кога ја фрли горната облека, стана и отиде кај Исус. 
Stih51 | А Исус, одговарајќи му, го запраша: „Што сакаш да сторам за тебе?“ Слепиот Му рече: „Да прогледам, Учителе!“ 
Stih52 | Исус му рече: „Оди си, верата твоја те спаси!“ И тој веднаш прогледа, па тргна патем по Исус. 
Глава11
Свеченото влегување во Ерусалим 
(Мт 21,1–11; Лк 19,28–40; Јн 12,12–19) 
Stih1 | И кога се приближи до Ерусалим, во Витфагија и Витанија, кај Маслиновата Гора, испрати Исус двајца од учениците, 
Stih2 | и им рече: „Одете во селоно, што е наспроти вас, па штом ќе влезете во него, ќе најдете врзано младо магаре, што ниеден човек не го јавал; одврзете го и доведете го! 
Stih3 | И, ако ви рече некој: ‚Зошто го правите тоа?‘ Кажете дека Му е потребно на Господ; и тој веднаш ќе го прати тука.“ 
Stih4 | Тие отидоа и го најдоа младото магаре, врзано за портата однадвор, на крстопатот и го одврзаа. 
Stih5 | И некои од оние, што стоеја таму, им рекоа: „Што правите? Зошто го одврзувате?“ 
Stih6 | А овие им одговорија, како што им беше заповедал Исус и тие ги оставија. 
Stih7 | И го доведоа младото магаре кај Исус, ги кладоа врз него алиштата свои и Тој седна на него. 
Stih8 | И мнозина ги постилаа своите облеки по патот. 
Stih9 | А оние, што одеа пред Него и по Него, викаа и велеа: „Осана! Благословен е Оној што иде во името Господово! 
Stih10 | Благословено е царството на нашиот татко Давид, кое иде во името Господово! Осана во висините!“ 
Stih11 | И влезе Исус во Ерусалим, во храмот, разгледа сѐ, па, бидејќи веќе беше доцна, излезе и отиде со дванаесетте во Витанија. 
Смоквата што не дава плод 
(Мт 21,18–19)  
Stih12 | А утредента, кога излегоа од Витанија, Тој огладне; 
Stih13 | и кога оддалеку виде една смоква, покриена со лисја, се приближи, не би ли нашол нешто на неа; но, кога се доближи до неа, не најде ништо освен лисја, зашто уште не беше времето за смокви. 
Stih14 | И Исус ѝ рече: „Отсега никој довека да не вкуси плод од тебе!“ И го чуја тоа учениците Негови. 
Исус во храмот 
(Мт 21,12–17; Лк 19,45–47; Јн 2,13–22) 
Stih15 | И пак дојдоа во Ерусалим. Кога влезе Исус во храмот, почна да ги брка оние, што продаваа и купуваа во храмот, и им ги преврте масите на менувачите на пари и столовите на оние, што продаваа гулаби; 
Stih16 | и не дозволуваше никој преку храмот да пренесе каков и да било сад. 
Stih17 | И ги поучуваше, велејќи: „Не е ли напишано: ‚Домот Мој, дом за молитва на сите народи ќе се нарече‘? А вие го направивте како разбојничко гнездо!“ 
Stih18 | И кога го чуја тоа книжниците и првосвештениците, гледаа како да Го погубат, бидејќи се плашеа од Него, зашто сиот народ се восхитуваше на Неговото учење. 
Stih19 | А кога се стемни, Тој излезе надвор од градот. 
Лекција за смоквата 
(Мт 21,20–22) 
Stih20 | Утредента, минувајќи, ја видоа смоквата исушена откорен. 
Stih21 | И кога се сети, Петар Му рече: „Рави, погледај! Смоквата, што ја проколна, се исушила!“ 
Stih22 | А Исус им одговори и рече: 
Stih23 | „Имајте вера во Бога. Зашто, вистина ви велам ако некој ѝ рече на оваа планина: „Дигни се и фрли се в море!‘ и не се посомнева во срцето свое, туку поверува дека ќе биде како што рекол, ќе му се исполни, што и да каже. 
Stih24 | Затоа ви велам: сѐ што ќе побарате во молитва, верувајте дека ќе го добиете - и ќе ви биде. 
Stih25 | И кога стоите на молитва, простувајте, ако имате нешто против некого, па и вашиот небесен Отец да ви ги прости вашите гревови. 
Stih26 | Ако ли, пак, вие не простувате, и вашиот небесен Отец нема да ви ги прости гревовите ваши.“ 
Исусовата власт 
(Мт 21,23–27; Лк 20,1–8) 
Stih27 | И пак дојдоа во Ерусалим; а кога одеше низ храмот, се приближија до Него првосвештениците и книжниците и старешините, 
Stih28 | па Му рекоа: „Со каква власт го правиш тоа? Или кој Ти ја дал таа власт, да го правиш тоа?“ 
Stih29 | Исус им одговори и рече: „Ќе ве прашам и Јас за нешто и одговорете Ми, а потоа и Јас ќе ви кажам, со каква власт го вршам тоа. 
Stih30 | Крштавањето Јованово од небото ли беше, или од луѓето? Одговорете Ми!“ 
Stih31 | А тие си мислеа во себе и велеа: „Ако кажеме ‚Од небото‘ - ќе рече: ‚Па зошто не му поверувавте?‘ 
Stih32 | Но, ако кажеме, ‚Од луѓето‘“ - се плашеа од народот; зашто сите го сметаа Јован за вистински пророк. 
Stih33 | И одговарајќи Му на Исус, рекоа: „Не знаеме.“ А Исус им одговори и рече: „Ни јас не ви кажувам, со каква власт го вршам тоа.“ 
Глава12
Парабола за лозарите 
(Мт 21,33–46; Лк 20,9–19) 
Stih1 | го загради со ограда, па ископа бунар и соѕида кула; и откако им го предаде на лозарите, си отиде. И почна да им говори во параболи: „Еден човек насади лозје и 
Stih2 | А кога дојде времето, испрати кај лозарите еден слуга, за да го прибере од нив плодот на лозјето. 
Stih3 | Но тие го фатија слугата, го натепаа и го испратија празен. 
Stih4 | И пак испрати кај нив друг слуга; и нему, со камења му ја расцепија главата, па го отпуштија посрамен. 
Stih5 | Испрати и друг; него, пак го убија; и мнозина други, или натепаа, или пак ги убија. 
Stih6 | Па, бидејќи имаше уште еден син, кој му беше мил, го испрати најпосле него кај нив, велејќи: ‚Ќе се засрамат од сина ми.‘ 
Stih7 | Но лозарите си рекоа меѓу себе: ‚Овој е наследникот! Ајде да го убиеме и наследството ќе биде наше!‘ 
Stih8 | И го фатија, го убија и го исфрлија надвор од лозјето. 
Stih9 | Што ќе направи, пак, господарот на лозјето? Ќе дојде и ќе ги погуби лозарите, а лозјето ќе го даде на други. 
Stih10 | Зар не сте читале во Писмото: ‚Каменот, што го отфрлија ѕидарите, стана камен темелник.‘ 
Stih11 | Од Господ е тоа, и чудесно е во очите наши.“ 
Stih12 | И сакаа да Го фатат, но се уплашија од народот, зашто разбраа дека за нив ја кажа параболата па Го оставија, и си отидоа. 
За плаќањето данок 
(Мт 22,15–22; Лк 20,20–26) 
Stih13 | А пратија кај Него некои од фарисеите и од Иродовците, за да Го фатат на збор. 
Stih14 | Тие дојдоа и Му рекоа: „Учителе, знаеме дека си правичен и дека не се плашиш од никого, зашто не гледаш кој е кој, туку вистински поучуваш за патот Божји. Треба ли да му се дава данок на царот или не? Да даваме ли, или да не даваме?“ 
Stih15 | А Тој, знаејќи ја нивната лицемерност, им рече: „Зошто ме искушувате? Донесете ми еден денариј да го видам!“ 
Stih16 | И тие донесоа. Па им рече: „Чиј е овој лик и натпис?“ Му рекоа: „На царот.“ 
Stih17 | Тогаш Исус им одговори и рече: „Давајте му го царевото на царот, а Божјото на Бога!“ И тие Му се чудеа. 
За воскресението 
(Мт 22,23–33; Лк 20,27–40) 
Stih18 | Дојдоа кај Него и садукеите, кои велат дека нема воскресение, па Го прашаа, говорејќи: 
Stih19 | „Учителе, Мојсеј ни напиша: ‚Ако некому умре братот и остави жена, а деца не остави, тогаш брат му нека ја земе жената негова и нека го подигне потомството на својот брат.‘ 
Stih20 | Беа седуммина браќа: првиот зеде жена и кога умре, не остави пород. 
Stih21 | Неа ја зеде вториот брат, и умре, но и тој не остави пород; исто така и третиот. 
Stih22 | Ја зедоа сите седуммина, и не оставија пород. По нив умре и жената. 
Stih23 | При воскресението, кога ќе воскреснат, на кого од нив таа ќе биде жена? Зашто седуммина ја имаа како жена.“ 
Stih24 | А Исус им одговори и рече: „Зар не се лажете, бидејќи не ги познавате ни Писмата, ниту силата Божја? 
Stih25 | Зашто, кога ќе воскреснат од мртвите, ниту ќе се женат, ниту ќе се мажат, туку се како ангели на небесата. 
Stih26 | А за мртвите, дека ќе воскреснат, не сте ли читале во книгата на Мојсеј, како му рече Бог кај капината: ‚Јас сум Бог Авраамов, и Бог Исаков, и Бог Јаковов‘? 
Stih27 | Но Тој не е Бог на мртвите, туку Бог на живите. Вие, пак, многу се лажете!“ 
Најважната заповед 
(Мт 22,34–40; Лк 10,25–28) 
Stih28 | Тогаш пристапи еден од книжниците, кој ги слушаше како се препираат и увиде дека Исус им одговараше добро, па Го запраша: „Која е прва од сите заповеди?“ 
Stih29 | А Исус му одговори: „Најважна од сите заповеди е: ‚Чуј Израеле! Господ, Бог наш, е еден Господ. 
Stih30 | Затоавозљуби Го Господа, твојот Бог, со сето свое срце и со сета своја душа, и со сиот свој разум, и со сета своја сила!‘ Ова е најважната заповед. 
Stih31 | А втората е слична на неа: ‚Возљуби го својот ближен како себеси!‘ Друга заповед, поголема од овие, нема.“ 
Stih32 | Книжникот Му рече: „Добро, Учителе. Право кажа дека Бог е еден, и дека нема друг, освен Него; 
Stih33 | и дека, да Го љубиш со сето срце, и со сиот разум, и со сета своја душа, и со сета сила, и да го љубиш ближниот свој како себеси е повеќе од сите прилози и жртви.“ 
Stih34 | Исус, пак, кога виде дека умно одговори, му рече: „Не си далеку од царството Божјо.“ Потоа никој веќе не осмелуваше да Го прашува. 
За Месијата 
(Мт 22,41–46; Лк 20,41–44) 
Stih35 | И кога одговараше Исус, поучувајќи во храмот, рече: „Како тоа книжниците велат дека Христос е син Давидов, 
Stih36 | кога самиот Давид кажа преку Светиот Дух: ‚Му рече Господ на мојот Господ: седи од Мојата десна страна, додека не ги положам Твоите непријатели за подножје на нозете Твои!‘ 
Stih37 | И така, сам Давид Го нарече Господ; од каде тогаш да Му е Тој син?“ И многу народ Го слушаше со задоволство. 
За книжниците 
Stih38 | И им рече потоа во Својата поука: „Чувајте се од книжниците, кои сакаат да одат во долги облеки и да ги поздравуваат по улиците, 
Stih39 | и заземаат предни седишта во синагогите, како и први места на гозбите. 
Stih40 | Тие, што ги подјадуваат домовите на вдовиците и лицемерно долго се молат, ќе бидат потешко осудени.“ 
Прилог од една вдовица 
(Лк 21,1–4) 
Stih41 | Па седна Исус спроти ковчежето и гледаше како народот пушта пари во него. Мнозина богати пуштаа многу. 
Stih42 | И кога дојде една бедна вдовица, пушти две лепти, што изнесува еден кодрант. 
Stih43 | А Исус, кога ги повика учениците Свои, им рече: „Вистина ви велам дека оваа сиромашна вдовица даде повеќе од сите, што пуштија во касата на храмот; 
Stih44 | зашто сите пуштија од својот вишок, а таа од својата сиромаштија даде сѐ што имаше, целиот свој имот.“ 
Глава13
Исус го навестува разурнувањето на храмот 
(Мт 24,1–2; Лк 21,5–6) 
Stih1 | А кога излегуваше од храмот, еден од учениците Негови Му рече: „Учителе, гледај какви камења и какви згради!“ 
Stih2 | Исус, пак, му одговори и рече: „Ги гледаш ли овие големи згради? Ни камен на камен нема да остане овде, што не ќе биде урнат!“ 
Страдања и прогонства 
(Мт 24,3–14; Лк 21,7–19) 
Stih3 | А кога седеше на Маслиновата Гора, спроти храмот, Го прашаа насамо Петар, Јаков, Јован и Андреј: 
Stih4 | „Кажи ни, кога ќе биде тоа и кој е знакот, кога ќе се сврши сето тоа?“ 
Stih5 | Исус, одговарајќи им почна да зборува: „Чувајте се да не ве прелаже некој! 
Stih6 | Зашто мнозина ќе дојдат во Мое име, говорејќи дека сум Јас; и ќе прелажат мнозина. 
Stih7 | А кога ќе чуете за војни и гласови за војни, не плашете се; зашто сето тоа треба да се случи; но тоа уште не е крајот. 
Stih8 | Ќе се дигне народ против народ, и царство против царство; а на некои места ќе има и земјотреси и глад. Тоа е почетокот на болките. 
Stih9 | Но вие чувајте се, зашто ќе ве предадат на судови; а по синагогите ќе ве бијат, и пред управници и пред цареви ќе бидете изведувани заради Мене, за сведоштво пред нив. 
Stih10 | И кај сите народи најнапред треба да се проповеда Евангелието. 
Stih11 | Кога, пак, ќе ве поведат, за да ве предадат, не грижете се однапред што ќе говорите, ниту размислувајте; туку она, што ќе ви се даде во тој час, тоа кажете го; не сте вие што ќе зборувате, туку Светиот Дух. 
Stih12 | И брат брата ќе предаде на смрт, и татко чедо, и ќе се дигнат децата против родителите, и ќе ги предадат на смрт. 
Stih13 | Ќе бидете намразени од сите заради Моето име; кој ќе претрпи до крај, тој ќе биде спасен.“ 
Гнасниот пустошник 
(Мт 24,15–28; Лк 21,20–24) 
Stih14 | „А кога ќе видите дека гнасниот пустошник се сместил каде што не треба - кој чита, нека разбере - тогаш, оние што се во Јудеја, нека бегаат по планините; 
Stih15 | и кој е на покривот, да не слегува во куќата, ниту да влегува да земе нешто од куќата своја; 
Stih16 | и кој е на нива, да не се враќа за да ја земе облеката своја! 
Stih17 | Но тешко на бремените и на оние што дојат во тие дни! 
Stih18 | Туку молете се, бегањето ваше да не биде зиме! 
Stih19 | Зашто во тие дни ќе има мака, каква немало досега од почетокот на светов, што го создаде Бог, а и нема да има. 
Stih20 | И ако Бог не ги скратеше тие дни, тогаш не би се спасил ниеден човек; но заради избраните, кои ги избра Тој, ќе ги скрати дните. 
Stih21 | Тогаш, ако ви каже некој: ,Еве, овде е Христос‘, или ,Ене, таму е‘, не верувајте! 
Stih22 | Зашто, ќе се појават лажни христоси и лажни пророци, и ќе покажат знаци и чуда, за да ги прелажат, ако е можно, и избраните. 
Stih23 | Но вие  чувајте се! Ете, сѐ однапред ви кажав! 
Исусовото враќање 
(Мт 24,29–31; Лк 21,25–28) 
Stih24 | Во тие дни, по маките, сонцето ќе потемни и месечината нема да ја дава својата светлина, 
Stih25 | и ѕвездите небески ќе паѓаат, и силите, што се на небото, ќе попуштат. 
Stih26 | И тогаш ќе Го видат Синот Човечки, како иде на облаци со голема сила и слава. 
Stih27 | Тогаш Тој ќе ги испрати ангелите Свои и ќе ги собере Своите избрани од четирите ветра, од крајот на земјата до крајот на небото. 
Споредба со смоквата 
(Мт 24,32–35; Лк 21,29–33) 
Stih28 | Со смоквата направете споредба: кога нејзините гранки се подмладуваат и пуштаат лисја, знаете дека е близу летото. 
Stih29 | Па така и вие, кога ќе видите дека сето тоа се случува, знајте дека е близу, пред врата! 
Stih30 | Вистина ви велам: нема да помине овој род, додека сето тоа не се исполни. 
Stih31 | Небото и земјата ќе исчезнат, но зборовите Мои нема да исчезнат!“ 
Денот и часот го знае само Отецот 
(Мт 24,36–44) 
Stih32 | „А за тој ден и час никој не знае, ни ангелите небесни, ниту Синот, а само Отецот. 
Stih33 | Внимавајте, бидете будни и молете се, зашто не знаете кога ќе биде часот. 
Stih34 | Како човек, кој заминувајќи, ја остава куќата своја и им дава власт на слугите свои, секому своја работа, на вратарот му заповеда да биде буден. 
Stih35 | Бидете будни, зашто не знаете кога ќе дојде домаќинот на куќата, приквечер ли, или на полноќ, или петлите кога ќе пропеат, или наутро, 
Stih36 | па да не дојде ненадејно и да ве затече како спиете. 
Stih37 | Што ви зборувам вам, им го зборувам на сите: Бидете будни!“ 
Глава14
Заговор против Исус 
(Мт 26,1–5; Лк 22,1–2; Јн 11,45–53) 
Stih1 | По два дни беше Пасха и празникот Бесквасници. А првосвештениците и книжниците сакаа да Го фатат на измама и да Го убијат; 
Stih2 | но велеа: „На празникот не, за да не стане бунт меѓу луѓето.“ 
Stih3 | А кога беше Тој во Витанија, во куќата на Симон Лепрозниот, и седеше на трпеза, дојде една жена со шишенце скапоцен и чист нардов мирис и, кога го искрши шишенцето, го изли мирисот врз главата Негова. 
Stih4 | А некои негодуваа во себе и говореа: „Зошто мирисот да се растура? 
Stih5 | Тоа можеше да се продаде за повеќе од триста денарии, и да им се раздадат на сиромасите.“ И негодуваа против неа. 
Stih6 | Но Исус рече: „Оставете ја неа; зошто ја буните? Таа направи добро дело за Мене! 
Stih7 | Сиромасите секогаш ги имате со вас и кога сакате, можете да им направите добро; но Мене Ме немате секогаш. 
Stih8 | Тоа што можеше, таа го направи: однапред го помаза телото Мое за погребение. 
Stih9 | Вистина ви велам: каде и да се проповеда ова Евангелие, по целиот свет ќе се прикажува за нејзин спомен и тоа, што го направи таа.“ 
Предавникот Јуда 
(Мт 26,14–16; Лк 22,3–6) 
Stih10 | Тогаш Јуда Искариот, еден од дванаесетте, отиде кај првосвештениците за да им Го предаде. 
Stih11 | А тие, штом чуја, се зарадуваа и ветија да му дадат пари. И бараше погодно време за да Го предаде. 
Подготвување на Пасхалната вечера 
(Мт 26,17–19; Лк 22,7–13) 
Stih12 | Во првиот ден на Бесквасници, кога го колеа Пасхалното јагне, учениците Негови Му рекоа: „Каде сакаш да отидеме и да приготвиме, за да ја јадеш Пасхата?“ 
Stih13 | И прати двајца од учениците Свои, па им рече: „Отидете в град; и ќе ве сретне еден човек, што ќе носи вода во стомна; одете по него. 
Stih14 | И каде што ќе влезе тој, кажете му на домаќинот: ‚Учителот прашува: каде е собата, во која ќе ја јадам Пасхата со учениците Свои?‘ 
Stih15 | И тој ќе ви покаже голема соба, послана, приготвена; таму згответе ни.“ 
Stih16 | И излегоа учениците Негови и дојдоа во градот, и најдоа како што им беше рекол, па ја приготвија Пасхата. 
Исус го посочува својот предавник 
(Мт 26,20–25; Лк 22,14; Јн 13,21-30) 
Stih17 | А кога се стемни, Тој дојде со дванаесетте. 
Stih18 | И кога седеа и јадеа, Исус им рече: „Вистина ви велам: еден од вас, што јаде со Мене, ќе Ме предаде.“ 
Stih19 | Тие се разжалостија и почнаа еден по друг да прашуваат: „Да не сум јас?“ 
Stih20 | А Тој им одговори и рече: „Еден од дванаесетте е, што мака со Мене во чинијата. 
Stih21 | Но Синот Човечки заминува, како што е пишано за Него. Само тешко му на оној човек, преку кого Синот Човечки ќе биде предаден; подобро ќе беше за тој човек, да не се беше родил!“ 
Воспоставување на Причеста 
(Мт 26,26–30; Лк 22,14–20; 1 Кор 11,23–26) 
Stih22 | И кога јадеа, зеде Исус леб, го благослови, го прекрши, па им даде и рече: „Земете, јадете; тоа е Моето тело.“ 
Stih23 | Потоа ја зеде чашата, заблагодари и им ја даде; и се напија од неа сите. 
Stih24 | И им рече: „Тоа е Мојата крв на Новиот завет, која се пролива за мнозина. 
Stih25 | Вистина ви велам: Јас нема да пијам веќе од лозовиот плод сѐ до оној ден, кога ќе пијам нов во царството Божјо.“ 
Stih26 | Па, откако испеаја благодарствена песна, се искачија на Маслиновата Гора. 
Петар ќе се одрече од Исус 
(Мт 26,31–35; Лк 22,31–34; Јн 13,36–38) 
Stih27 | И им рече Исус: „Сите ќе се соблазните заради Мене во оваа ноќ, зашто е напишано: ‚Ќе го удрам пастирот и ќе се разбегаат овците.‘ 
Stih28 | Но после, кога ќе воскреснам, ќе отидам во Галилеја пред вас.“ 
Stih29 | А Петар Му рече: „Дури и сите да се соблазнат, јас не!“ 
Stih30 | Му рече Исус: „Вистина, ти велам дека уште денес, во оваа ноќ, пред да запее петел двапати, ти трипати ќе се откажеш од Мене!“ 
Stih31 | Но тој уште повеќе тврдеше: „Ако треба дури и да умрам со Тебе, нема да се одречам од Тебе.“ И сите така рекоа. 
Молитвата во Гетсиманија 
(Мт 26,36–46; Лк 22,39–46) 
Stih32 | Пристигнаа во пределот, по име Гетсиманија; и им рече на учениците Свои: „Седете овде, додека отидам да се помолам!“ 
Stih33 | И ги зеде со Себе Петар, Јаков и Јован; се замисли и почна да тагува, 
Stih34 | па им рече: „Душата Ми е до смрт нажалена; останете тука и бидете будни!“ 
Stih35 | И штом се оддалечи малку, се фрли на земја и се молеше, за да Го одмине овој час, ако е можно; 
Stih36 | и велеше: „Ава, Оче! Сѐ е можно за Тебе; отклони ја од Мене оваа чаша; сепак не како Јас што сакам, туку како Ти!“ 
Stih37 | Па дојде и ги затече да спијат, и му рече на Петар: „Симоне, спиеш ли? Не можеше ли еден час да бидеш буден? 
Stih38 | Бидете будни и молете се да не паднете во искушение: духот е бодар, но телото е слабо.“ 
Stih39 | И пак отиде и се помоли, изговарајќи ги истите зборови. 
Stih40 | А кога се врати, ги најде пак како спијат, зашто очите им беа натежнале; и не знаеја што да Му одговорат. 
Stih41 | И по третпат дојде и им рече: „Само спиете и почивате! Свршено е, дојде часот; еве, се предава Синот Човечки во рацете на грешници. 
Stih42 | Станете да одиме! Еве, наближи оној што Ме предава.“ 
Исусовото приведување 
(Мт 26,47–56; Лк 22,47–53; Јн 18,3–12) 
Stih43 | И веднаш, додека Тој сѐ уште говореше, Јуда, еден од дванаесетте, дојде, и со него многу народ со мечеви и со стапови, испратени од првосвештениците, книжниците и старешините. 
Stih44 | А оној, што Го предаваше, им беше дал знак, велејќи: „Кого ќе Го целивам, Тој е: фатете Го и водете Го претпазливо!“ 
Stih45 | Па, кога дојде, веднаш се приближи до Него и рече: „Рави!“ И Го целива. 
Stih46 | А тие ги кладоа рацете свои на Него и Го фатија. 
Stih47 | Еден, пак, од оние, што стоеја таму, извади нож, го удри слугата на првосвештеникот и му го отсече увото. 
Stih48 | Исус им одговори и рече: „Зар како на разбојник сте излегле со ножеви и колови, за да Ме фатите? 
Stih49 | Секој ден бев со вас во храмот и поучував, и не Ме фативте. Но, нека се исполнат Писмата.“ 
Stih50 | И откако Го оставија, сите се разбегаа. 
Stih51 | А по Него врвеше еден млад човек, наметнат со платниште на голо тело; и војниците го фатија. 
Stih52 | Но тој, кога го остави платништето, побегна од нив необлечен. 
Исусовото сослушување пред Синедрионот 
(Мт 26,57–68; Лк 22,54–55; 63–71; Јн 18,13–14; 19–24) 
Stih53 | И Го доведоа Исус кај првосвештеникот, и се собраа таму сите првосвештеници, старешини и книжници. 
Stih54 | А Петар врвеше по Него оддалеку и влезе внатре, во дворот на првосвештеникот; па седна со слугите и се грееше на огнот. 
Stih55 | Првосвештениците и целиот Синедрион бараа сведоштва против Исус, за да Го убијат, и не наоѓаа. 
Stih56 | Зашто мнозина лажно сведочеа против Него, но тие сведоштва не се сложуваа. 
Stih57 | И станаа некои, па сведочеа лажно против Него, велејќи: 
Stih58 | „Чувме кога Тој говореше: ‚Ќе го урнам овој ракотворен храм и по три дни ќе соѕидам друг, неракотворен.‘“ 
Stih59 | Но ни тоа нивно сведочење не беше еднакво. 
Stih60 | И првосвештеникот, откако застана на средина, Го праша Исуса говорејќи: „Ништо ли не одговараш? Што сведочат овие против Тебе?“ 
Stih61 | Но Тој молчеше и ништо не одговараше. Првосвештеникот пак Го праша и Му рече: „Ти ли си Христос, Синот на Благословениот?“ 
Stih62 | Исус рече: „Јас сум; и ќе Го видите Синот Човечки како седи од десната страна на Силата и како иде на облаците небески.“ 
Stih63 | А првосвештеникот, пак, ја раскина облеката своја, рече: „Зошто ни се повеќе сведоци? 
Stih64 | Чувте како хули на Бога; што мислите?“ И сите тие се согласија дека заслужува смрт. 
Stih65 | А некои почнаа да плукаат на Него, да Му го покриваат лицето, да Го удираат и да Му велат: „Проречи!“ И слугите Го удираа по образите. 
Петровото одрекување 
(Мт 26, 69–75; Лк 22,56–62; Јн 18,15–18; 25–27) 
Stih66 | Кога Петар беше долу во дворот, дојде една од слугинките на првосвештеникот, 
Stih67 | па, штом го виде Петар како се грее, погледна во него и рече: „И ти беше со Исус од Назарет.“ 
Stih68 | Но тој одрече, велејќи: „Не знам, ниту разбирам што говориш.“ И излезе надвор пред дворот и запеа петел. 
Stih69 | Слугинката, кога го виде повторно, почна да им зборува на оние што стоеја таму: „И овој е од нив!“ 
Stih70 | Тој пак одрече. Подоцна, оние, што стоеја таму, му рекоа на Петар: „Навистина, и ти си од нив; бидејќи си Галилеец, а и говорот ти е таков!“ 
Stih71 | А тој почна да се колне и се заколна: „Не Го познавам Овој Човек, за Кого говорите!“ 
Stih72 | И по вторпат петел запеа. Петар се сети на зборовите, што му ги кажа Исус: „Уште пред двапати петел да запее, трипати ќе се одречеш од Мене.“ И почна да плаче. 
Глава15
Исус пред Пилат 
(Мт 27,1–2; 11–26; Лк 23,1–5; 13-25 Јн 18,28–19,16) 
Stih1 | жаа состанок, па Го врзаа Исус, Го одведоа и Го предадоа на Пилат. И веднаш утредента првосвештениците, со старешините и книжниците, и целиот Синедрион, одр
Stih2 | А Пилат Го праша: „Ти ли си Царот Јудејски?“ Тој одговори и рече: „Ти велиш.“ 
Stih3 | И првосвештениците Го обвинуваа многу. Но, Тој не одговори ништо. 
Stih4 | А Пилат пак Го праша и рече: „Ништо ли не одговараш? Гледаш колку многу сведочат против Тебе!“ 
Stih5 | Но Исус ништо веќе не одговори, така што Пилат се чудеше. 
Stih6 | А на секој празник им ослободуваше по еден осуденик, кого што ќе го побараа. 
Stih7 | И имаше еден човек, по име Варава, во окови заедно со придружниците, што во една буна извршиле убиство. 
Stih8 | И кога извика народот, почна да го моли Пилат да им го направи она, што го правел секогаш. 
Stih9 | А тој им одговори и рече: „Сакате ли да ви Го пуштам Јудејскиот Цар?“ 
Stih10 | Зашто знаеше дека првосвештениците Го беа предале од завист. 
Stih11 | Но првосвештениците го наговорија народот да бара да им го пушти Варава. 
Stih12 | Пилат, пак, им одговори и рече: „Што сакате да направам со Оној, што Го именувавте Цар Јудејски?“ 
Stih13 | Тие одново извикаа, велејќи: „Распни Го!“ 
Stih14 | Пилат им рече: „Какво зло направил?“ Но тие уште посилно извикаа: „Распни Го!“ 
Stih15 | Тогаш Пилат, сакајќи да му угоди на народот, им го пушти Варава, а Исус Го камшикуваше и Го предаде да Го распнат. 
Исусовите понижувања 
(Мт 27,27–31; Јн 19,2–3) 
Stih16 | Војниците, пак, Го одведоа внатре во дворот, односно во преторијата, и повикаа цела чета, 
Stih17 | па Му облекоа багреница, и откако сплетоа трнов венец, Му го кладоа на главата; 
Stih18 | и почнаа да Го поздравуваат: „Те поздравуваме, Царе Јудејски!“ 
Stih19 | И Го удираа по главата со трска и плукаа на Него, Му се поклонуваа, паѓајќи на колена. 
Stih20 | А кога Го исмеаја, Му ја соблекоа багреницата, Му ја облекоа Неговата облека и Го поведоа да Го распнат. 
Исусовото распнување 
(Мт 27,32–44; Лк 23,26–43; Јн 19,17–27) 
Stih21 | И го натераа некој си Симон Киринеец, таткото на Александар и на Руф, кој се враќаше од поле, да Му го носи крстот. 
Stih22 | Па Го одведоа на местото Голгота, што значи: место на черепи. 
Stih23 | И Му дадоа да пие вино со смирна, но Тој не зеде. 
Stih24 | Тие што Го распнаа, ги разделија алиштата Негови, фрлајќи ждрепка кој што да земе. 
Stih25 | Беше третиот час, и Го распнаа. 
Stih26 | И имаше натпис за вината Негова: „Цар Јудејски.“ 
Stih27 | А со Него распнаа и два разбојника, едниот од десната Негова страна, а другиот од левата. 
Stih28 | (И се исполни Писмото, кое вели: „И меѓу грешници Го ставија.“) 
Stih29 | А минувачите, вртејќи глава, Го хулеа и велеа: „Аха! Ти, што го уриваш храмот и за три дни го соѕидуваш, 
Stih30 | спаси се Себеси и слези од крстот!“ 
Stih31 | Исто така и првосвештениците со книжниците Му се смееја и велеа: „Другите ги спасуваше, а Себе не може да се спаси! 
Stih32 | Христос, Царот израелски, нека слезе сега од крстот, па да видиме и да поверуваме!“ Го хулеа и распнатите со Него. 
Исусовата смрт 
(Мт 27,45–46; Лк 23,44–49; Јн 19,28–30) 
Stih33 | А во шестиот час настана темнина по целата земја, до деветтиот час. 
Stih34 | вахтани?“ А тоа значи: „Боже Мој, Боже Мој, зошто Ме остави?“ И во деветтиот час Исус извика гласно велејќи: „Елои, Елои, Лама са
Stih35 | Некои од оние, што стоеја таму, штом го чуја тоа, рекоа: „Ете, го вика Илија!“ 
Stih36 | А еден отрча, натопи сунѓер во оцет, па како го закачи на трска, Му даваше да пие, велејќи: „Почекајте да видиме, ќе дојде ли Илија да Го симне.“ 
Stih37 | А Исус, пак, испуштајќи висок глас, издивна. 
Stih38 | И завесата на храмот се расцепи на две, одозгора додолу. 
Stih39 | А стотникот, што стоеше спроти Него, кога виде дека Тој, откако извика така и издивна, рече: „Навистина Овој Човек бил Син Божји!“ 
Stih40 | Имаше и жени што гледаа оддалеку; меѓу нив беше и Марија Магдалена, и Марија, мајката на малиот Јаков и на Јосија, и Саломија, 
Stih41 | кои и тогаш, кога Тој беше во Галилеја, врвеа по Него и Му служеа, и многу други што беа дошле со Него во Ерусалим. 
Исусовото погребување 
(Мт 27,57–61; 23,50–56; Јн 19,38–42) 
Stih42 | А кога се стемни веќе, бидејќи беше петок, односно ден спроти сабота, 
Stih43 | дојде Јосиф од Ариматеја, прочуен член на советот, кој и сам го очекуваше царството Божјо, се осмели да влезе кај Пилат и го замоли за телото Исусово. 
Stih44 | Пилат се зачуди дека Тој веќе умрел; и кога го извика стотникот, го праша дали одамна умрел. 
Stih45 | Па штом дозна од стотникот, му го даде телото на Јосиф. 
Stih46 | А Јосиф купи платно, Го симна и Го обви во плаштаница и Го положи во гроб, што беше издлабен во карпа и навали камен на гробната врата. 
Stih47 | А Марија Магдалена и Марија Јосиева гледаа каде Го полагаат. 
Глава16
Христовото воскресение 
(Мт 28,1–8; Лк 24,1–12; Јн 20,1–10) 
Stih1 | Штом мина саботата, Марија Магдалена, Марија Јаковова и Саломија купија мириси, за да дојдат и да Го помазаат Исус. 
Stih2 | И во првиот ден од седмицата, дојдоа на гробот многу рано, кога изгреваше сонцето, 
Stih3 | па си зборуваа меѓу себе: „Кој ќе ни го одвали каменот од вратата на гробот?“ 
Stih4 | И кога погледнаа, видоа дека каменот е одвален, а тој беше многу голем. 
Stih5 | Штом влегоа во гробот, видоа еден млад човек, облечен во бели алишта, како седи од десната страна; и се уплашија многу. 
Stih6 | А тој им рече: „Не плашете се! Вие Го барате Исус од Назарет, Распнатиот. Тој воскресна, не е овде! Еве го местото каде што беше положен. 
Stih7 | Но одете, кажете им на учениците Негови и на Петар дека Тој пред вас ќе отиде во Галилеја; таму ќе Го видите, како што ви беше рекол.“ 
Stih8 | Па, штом излегоа, побегнаа од гробот, зашто ги опфати страв и ужас, и никому ништо не рекоа, зашто се плашеа. 
Исус ѝ се јавува на Марија Магдалена 
(Мт 28,9–10; Јн 20,11–18) 
Stih9 | А Исус, кога воскресна во првиот ден од седмицата, ѝ се јави најнапред на Марија Магдалена, од која беше истерал седум демони. 
Stih10 | Таа отиде и им јави на оние, што беа со Него и што плачеа и ридаа; 
Stih11 | Но тие, кога чуја дека е Тој жив и дека таа Го видела, не поверуваа. 
Исус им се појавува на двајца ученици 
(Лк 24,13–35) 
Stih12 | Потоа им се јави во друг лик на двајца од нив по пат, кога одеа в село. 
Stih13 | И штом се вратија, тие им кажаа на другите; но и ним не им поверуваа. 
Исус им се појавува на единаесетмината Свои ученици 
(Мт 28,16–20; Лк 24,36–49; Јн 20,19–23; Дела 1,6–8) 
Stih14 | поверуваа на оние, кои Го видоа воскреснат. Најпосле им се јави на единаесетте, кога беа на трпеза, и ги укори за нивното неверие и тврдокорност, зашто не им 
Stih15 | Па им рече: „Одете по сиот свет и проповедајте го Евангелието на секое создание. 
Stih16 | Кој ќе поверува и се крсти, ќе биде спасен; а кој не поверува, ќе биде осуден. 
Stih17 | А знаците, на оние што ќе поверуваат, ќе им бидат овие: со Моето име ќе истеруваат демони; ќе говорат нови јазици; 
Stih18 | ќе фаќаат змии и ако нешто смртоносно испијат, нема да им наштети; на болни ќе полагаат раце и тие ќе оздравуваат.“ 
Исусовото вознесение 
(Лк 24,50–53; Дела 1,9–11) 
Stih19 | А по разговорот со нив, Господ се вознесе на небо и седна од десната страна на Бога. 
Stih20 | Тие, пак, отидоа и проповедаа насекаде; и Господ го поткрепуваше словото нивно со чуда, што се јавуваа. Амин! 
