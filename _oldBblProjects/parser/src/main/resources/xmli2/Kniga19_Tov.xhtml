<?xml version="1.0" encoding="utf-8"?>
<html xmlns="http://www.w3.org/1999/xhtml">
<head>
    <title>Sveto Pismo - Biblija</title>
    <meta http-equiv="Content-Type" content="text/html; charset=utf-8"/>
    <link href="../Styles/stylesheet.css" rel="stylesheet" type="text/css"/>
    <link href="../Styles/page_styles.css" rel="stylesheet" type="text/css"/>
</head>

<body>
    <h1>ТОВИТ</h1>
    <div class="ilustracii">
        <img class="segmenter" src="../Images/segmenter.png"/>
    </div>
    <h3>Вовед</h3>
    <div class="voved">
        <p class="voved_tekst">Книгата Товит е расказ за едно семејство. Покажува големи сличности со книгата Битие и со расказот за Ахијахар, познат во источната мудросна книжевност (сп.1,22;2,10;11,18;14,10). Товит е побожен и богобојазлив Јудеец од Ниневија. Со голема подготвеност извршува милосрдни дела. Тој ослепува. Неговиот роднина во Екбатана има ќерка Сара, која ја опседнал сатаната; сатаната ги убива сите нејзини мажи. И Товит и Сара се молат за смрт. Бог го испраќа Својот гласник Рафаил, кој им приредил голема радост и утеха. Рафаил го упатил Товитовиот син Товија како да му го врати видот на својот татко и да ја ослободи Сара од сатаната. Откако успеал да ги направи и двете работи, тој се оженил со Сара. Книгата сака да ни покаже дека Бог управува не само со големите историски збиднувања, туку и со поединечни семејства, и дека изобилно ги наградува доброчинствата и милостината. Напишана е во 3 в. пр. Христос.</p>
        <p class="voved_tekst">Стилот и начинот на изразување говорат дека се работи за семитски писател. Делумно таа е напишана на еврејски или уште поверојатно, на арамејски јазик (Ероним уште во 4 век користел за својот превод арамејска предлошка), но до нас таа стигнала само во грчки превод и тоа во неколку рецензии.</p>
    </div>
    <div class="ilustracii">
        <img class="clipart" src="../Images/angel.png"/>
    </div>
    <p class="glava">
        <span class="stih">
            <span class="glava_broj">1</span>
            <span class="stih_tekst">Книга за расказите на Товит, син на Товиел, син на Ананиил, син на Адуил, син Гаваилов, потомок на Асиил од племето Нефталимово,</span>
        </span>
        <span class="stih">
            <sup class="stih_broj">2</sup>
            <span class="stih_tekst">кој во деновите на асирскиот цар Саламансар беше заробен во Тишбе, кој се наоѓа десно од Кидиј Нефталимов, во Галилеја, над Асир.</span>
        </span>
        <h4 class="podnaslov">Побожниот лик на Товит</h4>
        <span class="stih">
            <sup class="stih_broj">3</sup>
            <span class="stih_tekst">Јас, Товит, во текот на целиот мој живот одев по патот на вистината и правдата. И им правев многу добрини на моите браќа и на мојот народ, кој дојде заедно со мене во Асирската земја, во Ниневија.</span>
            <sub class="referenci">(4,7-11 12,8-9 5 Мојс 10,12 19,9 Јона 1,2)</sub>
        </span>
        <span class="stih">
            <sup class="stih_broj">4</sup>
            <span class="stih_tekst">Додека живеев во мојата земја, во земјата Израилева, уште како момче, тогаш целото колено на мојот предок Нефталим го напушти домот Давидов и Ерусалим, избран од сите израилски племиња за да се принесуваат жртви таму, каде што е осветен храмот за живеалиште на Севишниот и востановен меѓу сите поколенија засекогаш.</span>
            <sub class="referenci">(5 Мојс 12,5-11 3 Цар 11,13 11,32.36)</sub>
        </span>
        <span class="stih">
            <sup class="stih_broj">5</sup>
            <span class="stih_tekst">Бидејќи сите племиња отстапија и почнаа да принесуваат жртви на Ваал и на јуницата, така правеше и домот на мојот предок Нефталим.</span>
        </span>
        <span class="stih">
            <sup class="stih_broj">6</sup>
            <span class="stih_tekst">А само јас често одев во Ерусалим на празниците, како што му е заповедано на Израил со вечна заповед да носи од првините од плодовите, десеток од земните плодови и волна од првото потстрижување на овците.</span>
            <sub class="referenci">(5 Мојс 16,16)</sub>
        </span>
        <span class="stih">
            <sup class="stih_broj">7</sup>
            <span class="stih_tekst">Тоа им го давав на свештениците, синовите Аронови, за жртвеникот; десеток од сѐ што произведував им давав на Левиевите синови, кои служеа во Ерусалим; вториот десеток го продавав и секоја година одев во Ерусалим и го трошев таму;</span>
            <sub class="referenci">(4 Мојс 18,8.12 5 Мојс 18,3-4)</sub>
        </span>
        <span class="stih">
            <sup class="stih_broj">8</sup>
            <span class="stih_tekst">а третиот им го давав на оние што им припаѓаше, како што ми заповеда Девора, мајката на мојот татко, кога останав сирак по смртта на татко ми.</span>
            <sub class="referenci">(5 Мојс 14,28-29)</sub>
        </span>
        <span class="stih">
            <sup class="stih_broj">9</sup>
            <span class="stih_tekst">Кога станав маж, за жена ја зедов Ана од родот на мојот татко и со неа ми се роди Товија.</span>
            <sub class="referenci">(4,12)</sub>
        </span>
        <h4 class="podnaslov">Во прогонство</h4>
        <span class="stih">
            <sup class="stih_broj">10</sup>
            <span class="stih_tekst">А кога бев одведен во ропство во Ниневија, сите мои браќа и роднини од истото племе јадеа од храната на незнабошците,</span>
        </span>
        <span class="stih">
            <sup class="stih_broj">11</sup>
            <span class="stih_tekst">но јас ја пазев мојата душа и не јадев,</span>
        </span>
        <span class="stih">
            <sup class="stih_broj">12</sup>
            <span class="stih_tekst">зашто со сета моја душа си спомнував за Бога.</span>
        </span>
        <span class="stih">
            <sup class="stih_broj">13</sup>
            <span class="stih_tekst">И Севишниот ми подари милост и благонаклоност кај Саламансар, и така станав негов снабдувач.</span>
            <sub class="referenci">(1 Мојс 39,4 Дан 2,48)</sub>
        </span>
        <span class="stih">
            <sup class="stih_broj">14</sup>
            <span class="stih_tekst">Потоа отидов во Мидија и му предадов на Гаваил, синот Гавриев, во Рага Мидиска, десет таланти сребро – за да ги пази.</span>
            <sub class="referenci">(4 Цар 17,6)</sub>
        </span>
        <span class="stih">
            <sup class="stih_broj">15</sup>
            <span class="stih_tekst">Но, по смртта на Саламансар, се зацари неговиот син Сенахирим, а неговите патишта станаа опасни, така што јас не можев веќе да одам во Мидија.</span>
        </span>
        <span class="stih">
            <sup class="stih_broj">16</sup>
            <span class="stih_tekst">Во деновите на Саламансар јас им правев многу добрини на моите браќа:</span>
        </span>
        <span class="stih">
            <sup class="stih_broj">17</sup>
            <span class="stih_tekst">на гладните им го давав мојот леб, мојата облека на необлечените, а кога ќе видев некој од моето племе умрен и фрлен зад ѕидините на Ниневија, јас го погребував.</span>
            <sub class="referenci">(4,16 Ис 58,7 Ез 18,7 Јов 31, 16-20 Мт 25, 35-36)</sub>
        </span>
        <span class="stih">
            <sup class="stih_broj">18</sup>
            <span class="stih_tekst">Тајно ги погребував и оние што ги убиваше царот Сенахирим тогаш кога, натеран во бегство, се врати од Јудеја. Тогаш тој уби многумина во својот гнев. Ги бараше царот потоа нивните трупови, но не можеше да ги најде.</span>
            <sub class="referenci">(4 Цар 19,35-36 Ис 37,36-37)</sub>
        </span>
        <span class="stih">
            <sup class="stih_broj">19</sup>
            <span class="stih_tekst">Еден од Ниневијците отиде кај царот и го извести дека јас ги погребувам мртовците. Откако разбрав дека сакаат да ме убијат, се уплашив и избегав од градот.</span>
        </span>
        <span class="stih">
            <sup class="stih_broj">20</sup>
            <span class="stih_tekst">И го разграбаа целиот мој имот; ништо не ми остана, освен мојата жена Ана и мојот син Товија.</span>
        </span>
        <span class="stih">
            <sup class="stih_broj">21</sup>
            <span class="stih_tekst">Но не изминаа ни педесет дена, кога царот го убија неговите два сина и избегаа во планината Арарат, а на негово место се зацари неговиот син Асархадон. Тој за началник над државната ризница и целата управа го постави Ахијахар, синот на мојот брат Анаил.</span>
            <sub class="referenci">(4 Цар 19,37 Ис 37,38 2 Лет 32,21)</sub>
        </span>
        <span class="stih">
            <sup class="stih_broj">22</sup>
            <span class="stih_tekst">Ахијахар се завзеде за мене и јас се вратив во Ниневија. Ахијахар беше и пехарник, а и чувар на државниот печат, и управител на домот и главен благајник. Асархадон го назначи повторно на тие должности, а Ахијахар беше син на мојот брат.</span>
        </span>
    </p>
    <p class="glava">
        <h4 class="podnaslov">Ослепување</h4>
        <span class="stih">
            <span class="glava_broj">2</span>
            <span class="stih_tekst">Кога се вратив во мојот дом и откако ми беа вратени мојата жена Ана и мојот син Товија, на празникот Педесетница, во светата седмица над седмиците, беше приготвена добра гозба и седнав да јадам.</span>
            <sub class="referenci">(2 Мојс 34,22 5 Мојс 16,10)</sub>
        </span>
        <span class="stih">
            <sup class="stih_broj">2</sup>
            <span class="stih_tekst">Откако видов многу јадења, му реков на мојот син: „Оди и доведи кого ќе најдеш од сиромашните наши браќа, кој си спомнува за Господ, а јас ќе те почекам.”</span>
        </span>
        <span class="stih">
            <sup class="stih_broj">3</sup>
            <span class="stih_tekst">Тој се врати и рече: „Татко мој, еден од нашето племе е задавен и фрлен на плоштадот.”</span>
        </span>
        <span class="stih">
            <sup class="stih_broj">4</sup>
            <span class="stih_tekst">Тогаш јас го оставив јадењето пред да го пробам, брзо излегов и го однесов во една куќа до зајдисонце.</span>
        </span>
        <span class="stih">
            <sup class="stih_broj">5</sup>
            <span class="stih_tekst">Кога се вратив, се измив и натажен го јадев лебот свој.</span>
        </span>
        <span class="stih">
            <sup class="stih_broj">6</sup>
            <span class="stih_tekst">Тогаш си спомнав за пророштвата на Амос, кој рекол: „Празниците ваши ќе се претворат во жалост и сите ваши веселби – во плач.”</span>
            <sub class="referenci">(Амос 8,10)</sub>
        </span>
        <span class="stih">
            <sup class="stih_broj">7</sup>
            <span class="stih_tekst">И плачев, а откако зајде сонцето, отидов, ископав гроб и го погребав.</span>
        </span>
        <span class="stih">
            <sup class="stih_broj">8</sup>
            <span class="stih_tekst">Моите соседи се подбиваа со мене и велеа: – Тој уште не се плаши дека ќе биде убиен за таа работа; еднаш веќе беше во бегство за тоа, а ете, пак погребува мртовци.</span>
        </span>
        <span class="stih">
            <sup class="stih_broj">9</sup>
            <span class="stih_tekst">Истата таа ноќ, откако се вратив од погребот, иако бев нечист, легнав да спијам зад ѕидот на дворот, и лицето мое не беше покриено бидејќи беше топло.</span>
        </span>
        <span class="stih">
            <sup class="stih_broj">10</sup>
            <span class="stih_tekst">Не забележав дека на ѕидот имало врапци. И додека очите ми беа отворени, врапците испуштија врз нив нешто топло и на нив се појавија бели дамки. Одев кај лекари, но тие не можеа да ми помогнат. Ахијахар ми испраќаше храна, сѐ додека не замина во Елимаида.</span>
            <sub class="referenci">(Мк 5,26)</sub>
        </span>
        <h4 class="podnaslov">Примерна чесност</h4>
        <span class="stih">
            <sup class="stih_broj">11</sup>
            <span class="stih_tekst">Мојата, пак, жена Ана во женските одделенија предеше волна,</span>
        </span>
        <span class="stih">
            <sup class="stih_broj">12</sup>
            <span class="stih_tekst">и испреденото им го испраќаше на богати луѓе, кои ѝ плаќаа за тоа, а еднаш ѝ подарија и едно јаре.</span>
        </span>
        <span class="stih">
            <sup class="stih_broj">13</sup>
            <span class="stih_tekst">Кога го донесе дома кај мене, јарето почна да вреска; јас ја прашав жена ми: „Од каде ти е ова јаре? Да не си го украла? Врати им го на оние чие е, зашто не е дозволено да се јаде она што е крадено.”</span>
            <sub class="referenci">(5 Мојс 22,1-3)</sub>
        </span>
        <span class="stih">
            <sup class="stih_broj">14</sup>
            <span class="stih_tekst">Таа ми одговори: „ Ми го дадоа како подарок заедно со платата.” Но јас не ѝ верував и настојував да им го врати на оние, и се налутив. А таа ми одговори, велејќи: „Каде се твоите милосрдни и праведни дела? Ете како се пројавија сите тие во тебе!”</span>
            <sub class="referenci">(Јов 2,9)</sub>
        </span>
    </p>
    <p class="glava">
        <h4 class="podnaslov">Товитовата молитва</h4>
        <span class="stih">
            <span class="glava_broj">3</span>
            <span class="stih_tekst">Тогаш се натажив, се расплакав од жалост и почнав да се молам, со овие зборови:</span>
        </span>
        <span class="stih">
            <sup class="stih_broj">2</sup>
            <span class="stih_tekst">„Господи, Ти си праведен, и сите Твои дела и сите Твои патишта се – милост и вистина; Ти судиш со вистински и праведен суд со векови!</span>
            <sub class="referenci">(5 Мојс 32,4 Пс 118,137 Езд 9,15 Неем 9,33)</sub>
        </span>
        <span class="stih">
            <sup class="stih_broj">3</sup>
            <span class="stih_tekst">Спомни си за мене и погледни ме милостиво: не казнувај ме за моите гревови, и за моите заблуди и за заблудите на моите предци што ги направиле тие пред Тебе.</span>
        </span>
        <span class="stih">
            <sup class="stih_broj">4</sup>
            <span class="stih_tekst">Бидејќи тие не ги послушале Твоите заповеди, и Ти ги предаде на грабеж, ропство и смрт и тие станаа пример за прекор пред сите народи меѓу кои сме расеани.</span>
            <sub class="referenci">(5 Мојс 28,37 3 Цар 9,7 Ер 24,9 Пс 43,13 Езд 9,10)</sub>
        </span>
        <span class="stih">
            <sup class="stih_broj">5</sup>
            <span class="stih_tekst">Навистина, праведни се сите Твои судови – да постапуваш со мене според моите гревови и според гревовите на моите предци, затоа што не ги извршувале Твоите заповеди и не постапувале праведно пред Тебе.</span>
        </span>
        <span class="stih">
            <sup class="stih_broj">6</sup>
            <span class="stih_tekst">И затоа, постапувај со мене како што Ти е мило; заповедај да ми биде одземен мојот дух за да се ослободам и претворам во земја: зашто е подобро за мене да умрам, отколку да живеам, бидејќи слушам лажливи прекори и тагата моја е голема. Ослободи ме од таа тежина за да појдам во вечното живеалиште, и не свртувај го Твоето лице од мене.”</span>
            <sub class="referenci">(1 Мојс 3,19 4 Мојс 11,15 3 Цар 19,4 Јов 7,15)</sub>
        </span>
        <h4 class="podnaslov">Неволјата на Сара</h4>
        <span class="stih">
            <sup class="stih_broj">7</sup>
            <span class="stih_tekst">Во истиот ден се случи и Сара, ќерката на Рагуил, во Екбатана Мидиска, да претрпи прекори од слугинките на својот татко,</span>
        </span>
        <span class="stih">
            <sup class="stih_broj">8</sup>
            <span class="stih_tekst">затоа што се беше мажела седумпати, но лошиот дух Асмодеј ги убивал пред да бидат со неа како со жена. Затоа тие ѝ велеле: „Зар не те гризе совеста што си ги задавувала своите мажи? Веќе седуммина си ги имала, а не се нарече со името на ниеден од нив.</span>
            <sub class="referenci">(6,14 7,11 Мт 22, 25-27)</sub>
        </span>
        <span class="stih">
            <sup class="stih_broj">9</sup>
            <span class="stih_tekst">Зошто нас да нѐ биеш за нив? Тие умреа, оди и ти по нив за да не видиме твој син или твоја ќерка довека.”</span>
        </span>
        <span class="stih">
            <sup class="stih_broj">10</sup>
            <span class="stih_tekst">Кога го чула тоа, таа се натажила многу, така што решила да си го одземе животот, но си помислила: – мојот татко ме има само мене; ако го направам тоа, за него ќе биде голем срам и ќе го огорчам мојот стар татко и ќе го однесам во царството на мртвите.</span>
            <sub class="referenci">(1 Мојс 37,35 42,38 44,29.31)</sub>
        </span>
        <h4 class="podnaslov">Сарината молитва</h4>
        <span class="stih">
            <sup class="stih_broj">11</sup>
            <span class="stih_tekst">Па почнала да се моли покрај прозорецот, велејќи: „Благословен си, Господи, Боже мој, и благословено е Твоето свето и славно име довека, нека Те благословуваат довека сите Твои дела!</span>
            <sub class="referenci">(Дан 6,10)</sub>
        </span>
        <span class="stih">
            <sup class="stih_broj">12</sup>
            <span class="stih_tekst">Сега ги свртувам очите мои и лицето мое кон Тебе, Господи;</span>
        </span>
        <span class="stih">
            <sup class="stih_broj">13</sup>
            <span class="stih_tekst">Ти се молам, земи ме од земјата и не дозволувај веќе да слушам прекори!</span>
        </span>
        <span class="stih">
            <sup class="stih_broj">14</sup>
            <span class="stih_tekst">Ти знаеш, Господи, дека сум чиста од секаков грев со маж,</span>
        </span>
        <span class="stih">
            <sup class="stih_broj">15</sup>
            <span class="stih_tekst">дека не сум го обесчестила своето име, ни името на мојот татко; јас сум единствено чедо, тој нема син, кој би можел да го наследи, ни близок брат, ни син од брат, за кого би можела да се омажам. Веќе загубив седум мажи. Па зошто уште да живеам. Ако, пак, не Ти е угодно да ме убиеш, тогаш сврти го погледот кон мене и смилостиви ми се за да не слушам веќе прекори.”</span>
            <sub class="referenci">(4 Мојс 27,8)</sub>
        </span>
        <h4 class="podnaslov">Услишување на двете молитви</h4>
        <span class="stih">
            <sup class="stih_broj">16</sup>
            <span class="stih_tekst">Двете молитви, истовремено, беа слушнати од Самиот Господ Бог и Бог го испрати ангелот Божји Рафаил да ги излечи;</span>
            <sub class="referenci">(12,12.14-15)</sub>
        </span>
        <span class="stih">
            <sup class="stih_broj">17</sup>
            <span class="stih_tekst">да му ги отстрани белите петна од очите на Товит, а Сара, ќерката на Рагуил, да му ја даде за жена на Товија, синот на Товит, но претходно да го врзе лошиот дух Асмодеј, зашто било предназначено да ја наследи Товија. – Во едно и исто време Товит, откако се врати, влезе во својот дом, а Сара, Рагуиловата ќерка, слегна од горната соба.</span>
        </span>
    </p>
    <p class="glava">
        <h4 class="podnaslov">Товија упатен во Мидија</h4>
        <span class="stih">
            <span class="glava_broj">4</span>
            <span class="stih_tekst">Во тој ден Товит си спомна за среброто што го беше дал на чување кај Гаваил во Рага Мидиска,</span>
            <sub class="referenci">(1,14)</sub>
        </span>
        <span class="stih">
            <sup class="stih_broj">2</sup>
            <span class="stih_tekst">па си рече во себеси: „Јас ја барав смртта, а зошто не го повикам мојот син Товија и да го известам за ова додека не сум умрел?”</span>
            <sub class="referenci">(3,6)</sub>
        </span>
        <span class="stih">
            <sup class="stih_broj">3</sup>
            <span class="stih_tekst">Откако го повика, му рече: „Синко, кога ќе умрам, погреби ме и не ја оставај мајка ти; почитувај ја во текот на целиот твој живот, угодувај ѝ и не огорчувај ја.</span>
            <sub class="referenci">(2 Мојс 20,12 Изреки 23,22 Сир 3,4.16 Мт 15,4)</sub>
        </span>
        <span class="stih">
            <sup class="stih_broj">4</sup>
            <span class="stih_tekst">Спомнувај си, синко мој, дека таа се измачила многу за тебе уште додека била бремена со тебе, а кога ќе умре, погреби ја покрај мене во истиот гроб.</span>
        </span>
        <span class="stih">
            <sup class="stih_broj">5</sup>
            <span class="stih_tekst">Синко, секој ден спомнувај си за Господ, нашиот Бог; не греши и не прекршувај ги Неговите заповеди. Прави праведни дела во сите дни на твојот живот и не оди по патиштата на беззаконието.</span>
        </span>
        <span class="stih">
            <sup class="stih_broj">6</sup>
            <span class="stih_tekst">Зашто, ако постапуваш според вистината, ќе успеваш во сите твои дела, како и сите оние што живеат праведно.</span>
            <sub class="referenci">(13,6 Јн 3,21)</sub>
        </span>
        <span class="stih">
            <sup class="stih_broj">7</sup>
            <span class="stih_tekst">Од имотот твој давај милостина – да не жали твоето око кога даваш милостина. Не свртувај го лицето твое од сиромавиот, па и Бог нема да го сврти Своето лице.</span>
            <sub class="referenci">(4,16 5 Мојс 15,10 Сир 4,4 2 Кор 9,7)</sub>
        </span>
        <span class="stih">
            <sup class="stih_broj">8</sup>
            <span class="stih_tekst">Кога имаш многу, давај од тоа милостина, а и кога имаш малку, не плаши се да даваш милостина и по малку:</span>
            <sub class="referenci">(Сир 35,9)</sub>
        </span>
        <span class="stih">
            <sup class="stih_broj">9</sup>
            <span class="stih_tekst">така ќе си собереш богато сокровиште за деновите на поголема нужда,</span>
            <sub class="referenci">(Мт 6,20 1 Тим 6,19)</sub>
        </span>
        <span class="stih">
            <sup class="stih_broj">10</sup>
            <span class="stih_tekst">зашто милостината избавува од смрт и не дозволува да отидеш во темнина.</span>
            <sub class="referenci">(12,9 Сир 3,30)</sub>
        </span>
        <span class="stih">
            <sup class="stih_broj">11</sup>
            <span class="stih_tekst">Милостината е добар дар за секој што ја дава пред Севишниот.</span>
        </span>
        <span class="stih">
            <sup class="stih_broj">12</sup>
            <span class="stih_tekst">Синко, пази се од секаков блуд и прељуба. Гледај жената твоја да биде од племето на твоите предци; не земај туѓинка за жена, која не е од племето на татко ти, зашто ние сме синови на пророци; Ное, Авраам, Исак и Јаков се наши предци од искона. Помни, синко дека тие земаа жени меѓу своите соплеменици и дека беа благословени меѓу своите деца, нивното потомство ќе ја наследи земјата.</span>
            <sub class="referenci">(Мт 5,32 19,9 Дела 15,20.29)</sub>
        </span>
        <span class="stih">
            <sup class="stih_broj">13</sup>
            <span class="stih_tekst">И така, синко, сакај ги своите браќа и не се гордеј во срцето свое пред твоите браќа и пред синовите и ќерките на својот народ дотаму за да не одбереш меѓу нив жена за себе; од горделивоста произлегува голема пропаст и немир, а од мрзеливоста – само немаштина и беда; мрзеливоста е мајка на гладот.</span>
        </span>
        <span class="stih">
            <sup class="stih_broj">14</sup>
            <span class="stih_tekst">Платата на наемникот да не преноќева кај тебе, туку исплатувај му ја веднаш. Ако Му служиш на Бога, и тебе ќе ти биде платено. Синко, добро размислувај за секоја твоја работа и биди внимателен во сите твои постапки и во сите твои однесувања.</span>
            <sub class="referenci">(12,1 3 Мојс 19,13 5 Мојс 24,15)</sub>
        </span>
        <span class="stih">
            <sup class="stih_broj">15</sup>
            <span class="stih_tekst">Она што ти го мразиш, не прави му го никому. Не пиј вино до опивање, и пијанството да не оди со тебе по патот твој.</span>
            <sub class="referenci">(Мт 7,12 Лк 6,31)</sub>
        </span>
        <span class="stih">
            <sup class="stih_broj">16</sup>
            <span class="stih_tekst">Од лебот твој давај им на гладните, а необлечениот – со облека твоја облечи го; дели милостина од сѐ што имаш во изобилие, а да не жали твоето око кога делиш милостина.</span>
        </span>
        <span class="stih">
            <sup class="stih_broj">17</sup>
            <span class="stih_tekst">Раздавај го твојот леб на гробот од праведниците и не давај им го на грешниците.</span>
            <sub class="referenci">(Ер 16,7 Сир 12, 4-5.7)</sub>
        </span>
        <span class="stih">
            <sup class="stih_broj">18</sup>
            <span class="stih_tekst">Барај совет од оној што е мудар, а корисен совет не отфрлај.</span>
            <sub class="referenci">(Изреки 12,15 13,10)</sub>
        </span>
        <span class="stih">
            <sup class="stih_broj">19</sup>
            <span class="stih_tekst">Во секое време благословувај Го Господ Бог и моли Му се да ги исправува твоите патишта, и сите твои патишта и намери добро да завршат, зашто ниеден народ не може да има толку разум: Бог е Оној, Кој го испраќа секое добро, а кога сака, според Својата волја, понизува. Синко, спомнувај ги моите поуки: никогаш да не бидат избришани од твоето срце!</span>
            <sub class="referenci">(13,2 1 Цар 2,6-7 Пс 74,7 Мудр 16,13 Лк 1,52-53)</sub>
        </span>
        <span class="stih">
            <sup class="stih_broj">20</sup>
            <span class="stih_tekst">А сега, синко, ќе ти откријам дека сум оставил десет таланти сребро на чување кај Гаваил, синот на Гаврија, во Рага Мидиска.</span>
        </span>
        <span class="stih">
            <sup class="stih_broj">21</sup>
            <span class="stih_tekst">Не плаши се, синко, дека сме осиромашени; ќе имаш многу, ако имаш страхопочит кон Бога, ако бегаш од секој грев и ако го правиш она што е најдобро пред Него.”</span>
            <sub class="referenci">(Сир 1, 16-17 2,8-9)</sub>
        </span>
    </p>
    <p class="glava">
        <h4 class="podnaslov">Рафаил го следи Товија</h4>
        <span class="stih">
            <span class="glava_broj">5</span>
            <span class="stih_tekst">Товија му одговори на својот татко:„Татко, ќе правам сѐ како што ми заповедаш,</span>
        </span>
        <span class="stih">
            <sup class="stih_broj">2</sup>
            <span class="stih_tekst">но како ќе можам да ги земам парите, кога не го познавам човекот?”</span>
        </span>
        <span class="stih">
            <sup class="stih_broj">3</sup>
            <span class="stih_tekst">Тогаш татко му, му ја даде потврдата и рече: „Најди човек што ќе те придружува; јас ќе му платам додека сум уште жив, и одете по парите.”</span>
        </span>
        <span class="stih">
            <sup class="stih_broj">4</sup>
            <span class="stih_tekst">Тогаш отиде да бара човек и го сретна Рафаил, кој беше ангел, но Товија не знаеше.</span>
            <sub class="referenci">(Суд 13,16)</sub>
        </span>
        <span class="stih">
            <sup class="stih_broj">5</sup>
            <span class="stih_tekst">И тогаш му рече: „Можеш ли да дојдеш со мене во Рага Мидиска и го знаеш ли патот дотаму?”</span>
        </span>
        <span class="stih">
            <sup class="stih_broj">6</sup>
            <span class="stih_tekst">Ангелот му одговори: „Можам, ќе дојдам со тебе и патот го знам; јас сум живеел кај Гаваил, нашиот брат.”</span>
        </span>
        <span class="stih">
            <sup class="stih_broj">7</sup>
            <span class="stih_tekst">Товија му рече: „Почекај да му јавам на татко ми.”</span>
        </span>
        <span class="stih">
            <sup class="stih_broj">8</sup>
            <span class="stih_tekst">А ангелот му одговори: „Оди, само не задржувај се.”</span>
        </span>
        <span class="stih">
            <sup class="stih_broj">9</sup>
            <span class="stih_tekst">Товија отиде кај татко си и му рече:„Еве, најдов другар што ќе оди со мене.” А татко му му рече: „Покани го да дојде кај мене, да чујам на кое племе му припаѓа и да видам дали ќе ти биде добар придружник.”</span>
        </span>
        <span class="stih">
            <sup class="stih_broj">10</sup>
            <span class="stih_tekst">Товија го повика, па кога влезе, се поздравија еден со друг.</span>
        </span>
        <span class="stih">
            <sup class="stih_broj">11</sup>
            <span class="stih_tekst">Товит го праша: „Кажи ми, од кое племе и од кој род си?”</span>
        </span>
        <span class="stih">
            <sup class="stih_broj">12</sup>
            <span class="stih_tekst">Ангелот одговори: „Дали бараш племе и род или бараш наемник кој ќе го придружува твојот син?” Тогаш Товит му одговори и рече: „Брате, сакам да ги знам твоите предци и како ти е името?”</span>
        </span>
        <span class="stih">
            <sup class="stih_broj">13</sup>
            <span class="stih_tekst">Ангелот му рече: „Јас сум Азарија, од племето на Ананија, најстариот од твоите браќа.”</span>
        </span>
        <span class="stih">
            <sup class="stih_broj">14</sup>
            <span class="stih_tekst">Тогаш Товит му рече на ангелот:„Брате, среќен нека ви е патот и не лути ми се што сакав да разберам од кое племе си и како ти е името. Значи, ти си мој брат од угледен и благороден род. Јас ги познавам Ананија и Натан, синовите на големиот Семелија; заедно одевме во Ерусалим за да се поклониме со првините и со десетоците од нашите земни плодови. Не појдовме по заблудите на нашите браќа. Брате, ти си од добар корен.</span>
        </span>
        <span class="stih">
            <sup class="stih_broj">15</sup>
            <span class="stih_tekst">Но кажи ми колку треба да ти платам? Ќе ти дадам драхма на ден и сѐ што е потребно за тебе и за син ми,</span>
            <sub class="referenci">(4,4)</sub>
        </span>
        <span class="stih">
            <sup class="stih_broj">16</sup>
            <span class="stih_tekst">а ќе ти дадам и нешто повеќе од тоа кога ќе се вратите живи и здрави.”</span>
            <sub class="referenci">(12,1)</sub>
        </span>
        <span class="stih">
            <sup class="stih_broj">17</sup>
            <span class="stih_tekst">Така се договорија. Тогаш Товит му рече на Товија: „Приготви се за пат и среќен ви пат!” Синот негов приготви сѐ што беше потребно за патувањето. Тогаш пак татко му проговори и рече:„Оди со овој човек, а Бог, Кој живее на небото, нека ви подари среќно патување и Неговиот ангел да ве придружува.” И така отпатуваа обајцата и кучето на момчето со нив.</span>
            <sub class="referenci">(1 Мојс 24,7.40 2 Мојс 23,20 Пс 9,10)</sub>
        </span>
        <span class="stih">
            <sup class="stih_broj">18</sup>
            <span class="stih_tekst">Но Ана, мајката на Товија, заплака и му рече на Товит: „Зошто го испрати нашиот син? Не беше ли тој поткрепа за нашите раце – кога влегуваше и излегуваше пред нас?</span>
        </span>
        <span class="stih">
            <sup class="stih_broj">19</sup>
            <span class="stih_tekst">Не менувај го среброто со сребро! Парите се ѓубре спрема нашиот син!</span>
        </span>
        <span class="stih">
            <sup class="stih_broj">20</sup>
            <span class="stih_tekst">Зашто за толку, колку што Бог ни определил да живееме, доволно ни е ова што го имаме.”</span>
        </span>
        <span class="stih">
            <sup class="stih_broj">21</sup>
            <span class="stih_tekst">Товит проговори и рече: „Не тажи, сестро, не плачи; тој ќе се врати и твоите очи пак ќе го видат жив и здрав.</span>
        </span>
        <span class="stih">
            <sup class="stih_broj">22</sup>
            <span class="stih_tekst">Него ќе го придружува добар ангел. Патувањето негово ќе биде среќно; ќе ни се врати здрав и жив.”</span>
            <sub class="referenci">(5,17)</sub>
        </span>
    </p>
    <p class="glava">
        <span class="stih">
            <span class="glava_broj">6</span>
            <span class="stih_tekst">И таа престана да плаче.</span>
        </span>
        <h4 class="podnaslov">Риба</h4>
        <span class="stih">
            <sup class="stih_broj">2</sup>
            <span class="stih_tekst">Момчето тргна со ангелот, а и кучето со нив. Приквечер патниците пристигнаа до реката Тигар, и таму ја поминаа ноќта.</span>
        </span>
        <span class="stih">
            <sup class="stih_broj">3</sup>
            <span class="stih_tekst">Момчето отиде до реката да се измие, но оттаму излезе голема риба и сакаше да го проголта.</span>
        </span>
        <span class="stih">
            <sup class="stih_broj">4</sup>
            <span class="stih_tekst">Тогаш ангелот му рече: „Улови ја таа риба!” Момчето ја фати рибата и ја извлече на земјата.</span>
        </span>
        <span class="stih">
            <sup class="stih_broj">5</sup>
            <span class="stih_tekst">И му рече ангелот: „Распори ја рибата, извади го срцето, црниот дроб и жолчката и чувај ги!”</span>
        </span>
        <span class="stih">
            <sup class="stih_broj">6</sup>
            <span class="stih_tekst">Тој направи така како што му рече ангелот, а рибата ја испекоа и ја изедоа. Потоа го продолжија својот пат и дојдоа до Екбатана.</span>
        </span>
        <h4 class="podnaslov">Ангелот му ја наменува Сара на Товија</h4>
        <span class="stih">
            <sup class="stih_broj">7</sup>
            <span class="stih_tekst">Товија го праша ангелот: „Брате Азарија, зошто ни се потребни срцето, црниот дроб и жолчката од рибата?”</span>
            <sub class="referenci">(6,17 8,2-3)</sub>
        </span>
        <span class="stih">
            <sup class="stih_broj">8</sup>
            <span class="stih_tekst">А тој му одговори и рече: „Ако некого го измачува демон, или лошиот дух, тогаш пред таков маж или жена треба да се кади со срцето и црниот дроб и веќе нема да се измачува,</span>
            <sub class="referenci">(11,8.11-12)</sub>
        </span>
        <span class="stih">
            <sup class="stih_broj">9</sup>
            <span class="stih_tekst">а со жолчката се намачкуваат очите, на кои има бели петна, и потоа човекот со такви очи оздравува.”</span>
        </span>
        <span class="stih">
            <sup class="stih_broj">10</sup>
            <span class="stih_tekst">А кога се приближија до Екбатана,</span>
        </span>
        <span class="stih">
            <sup class="stih_broj">11</sup>
            <span class="stih_tekst">ангелот му рече на Товија: „Брате, денес ќе преноќуваме кај Рагуил, твојот роднина, кој има ќерка, која се вика Сара.</span>
            <sub class="referenci">(3,15 8,21 10,10 14,13)</sub>
        </span>
        <span class="stih">
            <sup class="stih_broj">12</sup>
            <span class="stih_tekst">Јас ќе поразговарам и ќе гледам да ти ја дадат за жена, зашто нејзиното наследство ти припаѓа тебе, бидејќи само ти си од нејзиниот род, а девојката е прекрасна и умна.”</span>
        </span>
        <span class="stih">
            <sup class="stih_broj">13</sup>
            <span class="stih_tekst">А сега, послушај ме: „Јас ќе зборувам со татко ѝ, па кога ќе се вратиме од Рага, ќе направиме свадба. Јас го познавам Рагуил и знам дека според Мојсеевиот закон, нема да ја даде својата ќерка на друг маж; а кога би го направил тоа, тој би заслужил смрт, зашто наследството треба да го добиеш ти, а не некој друг.”</span>
        </span>
        <span class="stih">
            <sup class="stih_broj">14</sup>
            <span class="stih_tekst">Тогаш Товија му рече на ангелот:„Брате Азарија, сум слушал дека таа девојка веќе ја давале на седум мажи и дека сите тие биле најдени мртви во свадбената соба,</span>
        </span>
        <span class="stih">
            <sup class="stih_broj">15</sup>
            <span class="stih_tekst">а јас сум единец син на мојот татко, па се плашам, кога ќе влезам кај неа дека ќе умрам како сите пред мене, бидејќи неа ја сака некој демон, кој никому не му прави зло, освен на оние што се приближуваат до неа. Затоа се плашам да не умрам, и по мене, поради жалоста, да не ги одвлечкам во гроб мојот татко и мојата мајка, а немаат друг син за да ги погребе.”</span>
            <sub class="referenci">(1,9 4,19)</sub>
        </span>
        <span class="stih">
            <sup class="stih_broj">16</sup>
            <span class="stih_tekst">Ангелот му рече: „Зар ги заборави зборовите на твојот татко, кој ти заповеда да земеш жена од твојот род? Послушај ме, брате, таа треба да ти биде жена, а од демонот не се плаши; таа уште ноќеска ќе биде твоја жена.</span>
            <sub class="referenci">(6,8)</sub>
        </span>
        <span class="stih">
            <sup class="stih_broj">17</sup>
            <span class="stih_tekst">Само, штом ќе влезеш во брачната соба, веднаш земи ја кадилницата и стави во неа малку од срцето и малку од црниот дроб на рибата и покади;</span>
            <sub class="referenci">(8,4)</sub>
        </span>
        <span class="stih">
            <sup class="stih_broj">18</sup>
            <span class="stih_tekst">а демонот, штом ќе ја почувствува миризбата, ќе избега и веќе нема никогаш да се врати. А кога ќе се приближиш до неа, застанете двајцата, повикајте Го Семилостивиот Бог и Тој ќе ве помилува и ќе ве спаси. Не плаши се; таа е определена за тебе од секогаш, ти ќе ја спасиш; таа ќе појде со тебе и јас знам дека ќе имаш деца со неа.” Кога Товија го ислуша сето тоа, веднаш ја засака со сета своја душа и силно се приврза за неа.</span>
            <sub class="referenci">(1 Мојс 24,67)</sub>
        </span>
    </p>
    <p class="glava">
        <h4 class="podnaslov">Доаѓањето во куќата на Рагуил</h4>
        <span class="stih">
            <span class="glava_broj">7</span>
            <span class="stih_tekst">Тогаш дојдоа во Екбатана и се приближија до куќата на Рагуил. Сара ги пречека и љубезно ги поздрави. И тие ја поздравија неа, па потоа ги воведе во домот.</span>
        </span>
        <span class="stih">
            <sup class="stih_broj">2</sup>
            <span class="stih_tekst">Рагуил ѝ рече на својата жена Една:„Колку ли овој личи на мојот роднина Товит, на синот од брат ми!”</span>
            <sub class="referenci">(9,6)</sub>
        </span>
        <span class="stih">
            <sup class="stih_broj">3</sup>
            <span class="stih_tekst">Тогаш Рагуил ги запраша да му кажат од каде се. Тие му одговорија: „Ние сме од Нефталимовите потомци, кои живеат во прогонство во Ниневија.”</span>
        </span>
        <span class="stih">
            <sup class="stih_broj">4</sup>
            <span class="stih_tekst">Потоа пак ги запраша: „А дали го познавате Товит, нашиот брат?” Откако му одговорија дека го познаваат, Рагуил ги праша дали е жив и здрав. Тие му одговорија дека е жив и здрав.</span>
        </span>
        <span class="stih">
            <sup class="stih_broj">5</sup>
            <span class="stih_tekst">А Товија додаде: „Тој е мојот татко.”</span>
            <sub class="referenci">(1 Мојс 43,27-28)</sub>
        </span>
        <span class="stih">
            <sup class="stih_broj">6</sup>
            <span class="stih_tekst">Тогаш Рагуил му се приближи, го бакна и заплака.</span>
            <sub class="referenci">(1 Мојс 29,13 33,4 45,14-15)</sub>
        </span>
        <span class="stih">
            <sup class="stih_broj">7</sup>
            <span class="stih_tekst">Го благослови и рече: „Ти си, значи, синот на оној чесен и благороден човек.” Но откако слушна дека Товит го загубил видот, се нажали и почна да плаче;</span>
        </span>
        <span class="stih">
            <sup class="stih_broj">8</sup>
            <span class="stih_tekst">а плачеше и неговата жена Една и ќерка му Сара.</span>
        </span>
        <span class="stih">
            <sup class="stih_broj">9</sup>
            <span class="stih_tekst">Потоа заклаа овен и приготвија изобилни јадења. Товија му рече на Рафаил: „Поприкажувај, брате Азарија, за она што разговаравме по патот за да може да се заврши таа работа!”</span>
        </span>
        <span class="stih">
            <sup class="stih_broj">10</sup>
            <span class="stih_tekst">Ангелот позборува за тоа со Рагуил, а Рагуил се обрати кон Товија и му рече: „Јади, пиј и биди весел, зашто ти треба да ја земеш мојата ќерка. Но сепак, јас треба да ти ја откријам вистината;</span>
            <sub class="referenci">(3,15)</sub>
        </span>
        <span class="stih">
            <sup class="stih_broj">11</sup>
            <span class="stih_tekst">досега сум ја давал мојата ќерка на седуммина мажи, и кога ќе влезеа кај неа, уште истата ноќ умираа. Но ти сега биди весел!” Товија му рече: „Јас нема да каснам од ништо сѐ додека не се договориме и не направиме што треба да се направи.” Рагуил му рече: „Земи ја веднаш; таа ти припаѓа по законот: ти си ѝ брат, и таа е твоја. Милосрдниот Бог да ви дарува сѐ што е најдобро!”</span>
            <sub class="referenci">(3,8)</sub>
        </span>
        <span class="stih">
            <sup class="stih_broj">12</sup>
            <span class="stih_tekst">Тогаш ја повика својата ќерка Сара, ја фати за рака и му ја даде на Товија за жена, велејќи: „Еве, според Мојсеевиот закон, земи ја и води ја кај татко ти!” И тогаш ги благослови.</span>
            <sub class="referenci">(8,4.17 10,13 1 Мојс 24,33.50)</sub>
        </span>
        <span class="stih">
            <sup class="stih_broj">13</sup>
            <span class="stih_tekst">Потоа ја повика својата жена Една, па зеде свиток, напиша договор и стави печат.</span>
        </span>
        <span class="stih">
            <sup class="stih_broj">14</sup>
            <span class="stih_tekst">Дури тогаш почнаа да јадат.</span>
            <sub class="referenci">(1 Мојс 24,54)</sub>
        </span>
        <span class="stih">
            <sup class="stih_broj">15</sup>
            <span class="stih_tekst">Рагуил, пак, ја повика својата жена Една и рече: „Приготви ја, сестро, другата спална и воведи ја во неа.”</span>
        </span>
        <span class="stih">
            <sup class="stih_broj">16</sup>
            <span class="stih_tekst">Таа направи, како што ѝ рече нејзиниот маж, ја воведе својата ќерка таму и таа заплака. Кога ги виде солзите на својата ќерка, таа ѝ рече:</span>
        </span>
        <span class="stih">
            <sup class="stih_broj">17</sup>
            <span class="stih_tekst">„Успокој се, ќерко моја, и биди храбра: Господарот на небото и на земјата нека ти подари радост место жалост. Успокој се, чедо мое!”</span>
            <sub class="referenci">(5,10 Јн 16,20)</sub>
        </span>
    </p>
    <p class="glava">
        <h4 class="podnaslov">Добрите свршеници спасени</h4>
        <span class="stih">
            <span class="glava_broj">8</span>
            <span class="stih_tekst">Откако се навечераа, го воведоа и Товија кај Сара.</span>
        </span>
        <span class="stih">
            <sup class="stih_broj">2</sup>
            <span class="stih_tekst">А тој одејќи кон спалната соба, си ги спомна зборовите на Рафаил, па зеде кадилниче и ги стави внатре срцето и црниот дроб од рибата и покади.</span>
        </span>
        <span class="stih">
            <sup class="stih_broj">3</sup>
            <span class="stih_tekst">Демонот, штом ја почувствува таа миризба, избега во горните предели на Египет, и ангелот го врза.</span>
            <sub class="referenci">(Мт 12,29.43 Откр 20,2)</sub>
        </span>
        <span class="stih">
            <sup class="stih_broj">4</sup>
            <span class="stih_tekst">Кога се затворија во собата, Товија стана од постелата и ѝ рече на Сара:„Стани, сестро, да Му се помолиме на Господ, за да се смилува на нас.”</span>
            <sub class="referenci">(6,18 7,12 8,17)</sub>
        </span>
        <span class="stih">
            <sup class="stih_broj">5</sup>
            <span class="stih_tekst">Тогаш Товија почна да се моли:„Благословен си, Боже на нашите татковци, и благословено е Твоето свето и преславно име во сите векови! Да Те благословуваат небесата и сите твои созданија!</span>
        </span>
        <span class="stih">
            <sup class="stih_broj">6</sup>
            <span class="stih_tekst">Ти го создаде Адам и му ја даде за помошничка Ева, од нив произлезе човечкиот род. Ти си рекол: ‚Не е добро човек да биде сам; да му создадеме помошничка слична на него.‘</span>
            <sub class="referenci">(1 Мојс 2,7 2,20-27)</sub>
        </span>
        <span class="stih">
            <sup class="stih_broj">7</sup>
            <span class="stih_tekst">И сега, Господи, јас ја земам оваа моја сестра не од телесна побуда, туку навистина како сопруга. Смилувај се на мене и направи да остареам со неа!”</span>
            <sub class="referenci">(4,12)</sub>
        </span>
        <span class="stih">
            <sup class="stih_broj">8</sup>
            <span class="stih_tekst">И тогаш заедно и двајцата рекоа:„Амин” .</span>
        </span>
        <span class="stih">
            <sup class="stih_broj">9</sup>
            <span class="stih_tekst">Потоа тие спиеја спокојно цела ноќ. Меѓутоа Рагуил стана и појде да ископа гроб,</span>
        </span>
        <span class="stih">
            <sup class="stih_broj">10</sup>
            <span class="stih_tekst">мислејќи дека е, можеби, и овој умрен;</span>
        </span>
        <span class="stih">
            <sup class="stih_broj">11</sup>
            <span class="stih_tekst">па, кога се врати дома,</span>
        </span>
        <span class="stih">
            <sup class="stih_broj">12</sup>
            <span class="stih_tekst">ѝ рече на својата жена Една:„Испрати една од слугинките да види дали е жив; ако умрел, веднаш да го погребеме, та никој да не разбере.”</span>
        </span>
        <span class="stih">
            <sup class="stih_broj">13</sup>
            <span class="stih_tekst">Слугинката ја отвори вратата, и влезе во собата и виде дека спијат.</span>
        </span>
        <span class="stih">
            <sup class="stih_broj">14</sup>
            <span class="stih_tekst">Тогаш излезе надвор и јави дека е жив.</span>
        </span>
        <span class="stih">
            <sup class="stih_broj">15</sup>
            <span class="stih_tekst">Рагуил Му благодари на Бога, велејќи: „Боже, биди благословен со секој чист и свет благослов. Да Те благословуваат сите Твои светии, сите Твои созданија, сите Твои ангели и сите Твои избраници, – нека Те благословуваат во сите векови!</span>
        </span>
        <span class="stih">
            <sup class="stih_broj">16</sup>
            <span class="stih_tekst">Благословен си, зашто ме развесели; со мене не се случи онака како што мислев, туку ја покажа спрема нас Твојата голема милост.</span>
        </span>
        <span class="stih">
            <sup class="stih_broj">17</sup>
            <span class="stih_tekst">Благословен си затоа што се смилува спрема двајцата од ист род! Господи, излиј ја врз нив Твојата милосрдност, подари им да го завршат својот живот со здравје, веселба и милосрдие.”</span>
            <sub class="referenci">(6,15 7,12 8,4)</sub>
        </span>
        <span class="stih">
            <sup class="stih_broj">18</sup>
            <span class="stih_tekst">Тогаш им заповеда на своите слуги да го затрупаат гробот.</span>
        </span>
        <span class="stih">
            <sup class="stih_broj">19</sup>
            <span class="stih_tekst">Потоа приреди свадбена гозба, која продолжи четиринаесет дена.</span>
            <sub class="referenci">(1 Мојс 18,6-7)</sub>
        </span>
        <span class="stih">
            <sup class="stih_broj">20</sup>
            <span class="stih_tekst">Тогаш Рагуил го заколна, велејќи:„Не оди си дома додека не изминат деновите на свадбата, не оди си додека не изминат четиринаесетте свадбени денови,</span>
            <sub class="referenci">(1 Мојс 24,54-55 5 Мојс 24,5)</sub>
        </span>
        <span class="stih">
            <sup class="stih_broj">21</sup>
            <span class="stih_tekst">а тогаш прими ја половината од имотот и врати се жив и здрав кај твојот татко; остатокот од имотот ќе го добиеш откако умреме јас и мојата жена.”</span>
            <sub class="referenci">(6,12)</sub>
        </span>
    </p>
    <p class="glava">
        <h4 class="podnaslov">Рафаиловото патување во Мидија</h4>
        <span class="stih">
            <span class="glava_broj">9</span>
            <span class="stih_tekst">Товија го повика Рафаил и му рече:</span>
        </span>
        <span class="stih">
            <sup class="stih_broj">2</sup>
            <span class="stih_tekst">„Брате Азарија, земи еден од слугите и две камили и појди во Рага Мидиска кај Гаваил; земи ги од него парите и него доведи го на свадбата,</span>
            <sub class="referenci">(5,3)</sub>
        </span>
        <span class="stih">
            <sup class="stih_broj">3</sup>
            <span class="stih_tekst">зашто Рагуил ме заколна да не си одам.</span>
            <sub class="referenci">(10,1)</sub>
        </span>
        <span class="stih">
            <sup class="stih_broj">4</sup>
            <span class="stih_tekst">А знаеш дека татко ми, ги брои деновите, и ако се задржам повеќе, многу ќе тагува.”</span>
        </span>
        <span class="stih">
            <sup class="stih_broj">5</sup>
            <span class="stih_tekst">Тогаш Рафаил отиде кај Гаваил и му ја даде потврдата за парите. Тој веднаш ги донесе запечатените вреќички и му ги предаде на Рафаил.</span>
        </span>
        <span class="stih">
            <sup class="stih_broj">6</sup>
            <span class="stih_tekst">Утредента станаа рано и заедно отидоа на свадбата. И Товија ја благослови својата жена.</span>
            <sub class="referenci">(7,2.6)</sub>
        </span>
    </p>
    <p class="glava">
        <h4 class="podnaslov">Исчекување на Товиевото враќање</h4>
        <span class="stih">
            <span class="glava_broj">10</span>
            <span class="stih_tekst">Товит, татко му на Товија, ги броеше деновите. Па, кога изминаа деновите предвидени за патувањето, а него уште го немаше,</span>
            <sub class="referenci">(9,3-4)</sub>
        </span>
        <span class="stih">
            <sup class="stih_broj">2</sup>
            <span class="stih_tekst">Товит рече: „Можеби ги задржале или можеби Гаваил умрел, па нема кој да им ги даде парите.”</span>
        </span>
        <span class="stih">
            <sup class="stih_broj">3</sup>
            <span class="stih_tekst">И многу се натажи.</span>
        </span>
        <span class="stih">
            <sup class="stih_broj">4</sup>
            <span class="stih_tekst">А жена му рече: „Синот наш загинал, затоа и го нема да се врати.” (И почна да плаче по него и да говори:)</span>
        </span>
        <span class="stih">
            <sup class="stih_broj">5</sup>
            <span class="stih_tekst">„Тешко мене, чедо мое, што те пуштив, светлино на моите очи!”</span>
            <sub class="referenci">(11,13)</sub>
        </span>
        <span class="stih">
            <sup class="stih_broj">6</sup>
            <span class="stih_tekst">Товит почна тогаш да ја утешува, велејќи ѝ: „Молчи, не плачи, тој е жив и здрав.”</span>
            <sub class="referenci">(5,21)</sub>
        </span>
        <span class="stih">
            <sup class="stih_broj">7</sup>
            <span class="stih_tekst">Таа му рече: „Ти молчи и не мами ме; знам јас дека пострадал нашиот син.” – Секој ден таа излегуваше надвор од градот на патот, по кој отпатува нивниот син; дење не јадеше ништо, а ноќе, непрестано плачеше по своето чедо Товија, сѐ додека не изминаа четиринаесет свадбени денови, за кои Рагуил го заколна да преседи таму. Тогаш Товија му рече на Рагуил: „Пушти ме да си одам, зашто татко ми и мајка ми веќе не се надеваат дека ќе ме видат.”</span>
            <sub class="referenci">(11,5)</sub>
        </span>
        <span class="stih">
            <sup class="stih_broj">8</sup>
            <span class="stih_tekst">Тестот негов му рече: „Остани кај мене, а јас ќе се погрижам да најдам некого што ќе го извести татко ти за тебе.”</span>
            <sub class="referenci">(8,20 9,3-4 1 Мојс 24,54.56 30,25)</sub>
        </span>
        <span class="stih">
            <sup class="stih_broj">9</sup>
            <span class="stih_tekst">А Товија му одговори: „Не, пушти ме да се вратам кај татко ми.”</span>
        </span>
        <h4 class="podnaslov">Товија се поздравува со родителите на својата жена</h4>
        <span class="stih">
            <sup class="stih_broj">10</sup>
            <span class="stih_tekst">Рагуил тогаш стана, му ја предаде Сара, неговата невеста, му го даде половината од својот имот, добиток и пари.</span>
            <sub class="referenci">(8,21 1 Мојс 24,35)</sub>
        </span>
        <span class="stih">
            <sup class="stih_broj">11</sup>
            <span class="stih_tekst">Откако ги благослови, се прости и се збогува со нив, велејќи: „Небесниот Бог да ве благослови пред да умрам.”</span>
            <sub class="referenci">(1 Мојс 45,28)</sub>
        </span>
        <span class="stih">
            <sup class="stih_broj">12</sup>
            <span class="stih_tekst">А на својата ќерка ѝ рече: „Почитувај ги твоите свекор и свекрва; сега тие се твои родители; сакам да слушам само добри вести за тебе.” И ја бакна. А Една му рече на Товија: „Брате мој сакан, Небесниот Господар нека те издигне и да ти подари да видиш деца од Сара, мојата ќерка, за да се нарадувам пред Господ. Еве, ти ја предавам мојата ќерка да се грижиш за неа и да не ја ожалостуваш.”</span>
            <sub class="referenci">(8,21)</sub>
        </span>
        <span class="stih">
            <sup class="stih_broj">13</sup>
            <span class="stih_tekst">Откако Му заблагодари на Бога што го благословил неговото патување, Товија им посака благослов на Рагуил и на неговата жена Една. Товија појде на пат. Патуваа и најпосле се приближија до Ниневија.</span>
            <sub class="referenci">(4,3)</sub>
        </span>
    </p>
    <p class="glava">
        <h4 class="podnaslov">Враќањето на Товија со Сара</h4>
        <span class="stih">
            <span class="glava_broj">11</span>
            <span class="stih_tekst">Тогаш Рафаил му рече на Товија: „Не знаеш ли, брате, во каква состојба го оставивме твојот татко?</span>
        </span>
        <span class="stih">
            <sup class="stih_broj">2</sup>
            <span class="stih_tekst">Ајде да побрзаме напред, пред твојата жена за да ја средиме куќата.</span>
        </span>
        <span class="stih">
            <sup class="stih_broj">3</sup>
            <span class="stih_tekst">Ти земи ја в рака жолчката од рибата.” И така тргнаа, а и кучето потрча по нив.</span>
            <sub class="referenci">(1 Мојс 46,28)</sub>
        </span>
        <span class="stih">
            <sup class="stih_broj">4</sup>
            <span class="stih_tekst">А тогаш и Ана седна покрај патот и чекаше да го здогледа своето чедо.</span>
        </span>
        <span class="stih">
            <sup class="stih_broj">5</sup>
            <span class="stih_tekst">И кога го препозна и виде дека се враќа, му рече на Товит: „Еве, се враќа синот твој и човекот што тргна со него.”</span>
            <sub class="referenci">(10,7)</sub>
        </span>
        <span class="stih">
            <sup class="stih_broj">6</sup>
            <span class="stih_tekst">Рафаил му рече на Товија: „Знај дека на татко ти ќе му се отворат очите;</span>
        </span>
        <span class="stih">
            <sup class="stih_broj">7</sup>
            <span class="stih_tekst">ти само намачкај му ги очите со жолчката, а тој, откако ќе почувствува јадеж, ќе почне да ги трла и така ќе паднат белите пердиња, и тој ќе прогледа.”</span>
        </span>
        <span class="stih">
            <sup class="stih_broj">8</sup>
            <span class="stih_tekst">Ана потрча, го гушна својот син и му рече: „Чедо мое, те видов; сега можам и да умрам.” Тогаш обајцата се расплакаа.</span>
            <sub class="referenci">(6,9)</sub>
        </span>
        <span class="stih">
            <sup class="stih_broj">9</sup>
            <span class="stih_tekst">Товит излезе од вратата и се сопна, но син му притрча и го придржа татко си.</span>
            <sub class="referenci">(1 Мојс 46,30)</sub>
        </span>
        <h4 class="podnaslov">Товит прогледува</h4>
        <span class="stih">
            <sup class="stih_broj">10</sup>
            <span class="stih_tekst">Му намачка од жолчката преку очите и му рече: „Татко мој, биди силен!”</span>
        </span>
        <span class="stih">
            <sup class="stih_broj">11</sup>
            <span class="stih_tekst">Тогаш почувствува лутина и јадеж во очите и почна да ги трла,</span>
            <sub class="referenci">(5,10 6,9)</sub>
        </span>
        <span class="stih">
            <sup class="stih_broj">12</sup>
            <span class="stih_tekst">па белите перденца паднаа од краиштата на неговите очи. Кога го виде својот син, го гушна,</span>
            <sub class="referenci">(Дела 9,18)</sub>
        </span>
        <span class="stih">
            <sup class="stih_broj">13</sup>
            <span class="stih_tekst">заплака и проговори: „Благословен си, Боже, и благословено е Твоето име во сите векови, благословени се сите Твои ангели!</span>
            <sub class="referenci">(11,9 1 Мојс 46,29 Лк 15,20)</sub>
        </span>
        <span class="stih">
            <sup class="stih_broj">14</sup>
            <span class="stih_tekst">Зашто, Ти ме накажа, но пак се смилува на мене. Еве, го гледам мојот син Товија!” А синот негов Товија со радост влезе во домот и му раскажа на својот татко за сите големи дела што му се случија во Мидија.</span>
        </span>
        <span class="stih">
            <sup class="stih_broj">15</sup>
            <span class="stih_tekst">Товит, преполн со радост и благословувајќи Го Бога, појде да ја пречека својата снаа кај портите на Ниневија. Оние што го видоа како оди, се чудеа дека прогледал.</span>
        </span>
        <span class="stih">
            <sup class="stih_broj">16</sup>
            <span class="stih_tekst">А Товит призна пред нив дека Бог го помилувал. Кога се доближи до својата снаа Сара, тој ја благослови и рече:„Добре дошла, ќерко моја! Нека е благословен Бог, Кој те доведе кај нас! Нека бидат благословени и татко ти и мајка ти!” Се зарадуваа и сите негови браќа во Ниневија.</span>
        </span>
        <h4 class="podnaslov">Дочекувањето на Сара</h4>
        <span class="stih">
            <sup class="stih_broj">17</sup>
            <span class="stih_tekst">И дојдоа Ахијахар и неговиот внук,</span>
        </span>
        <span class="stih">
            <sup class="stih_broj">18</sup>
            <span class="stih_tekst">па сите со веселба ја празнуваа свадбата на Товија седум дена.</span>
            <sub class="referenci">(2,10)</sub>
        </span>
    </p>
    <p class="glava">
        <h4 class="podnaslov">Ангелот се открива</h4>
        <span class="stih">
            <span class="glava_broj">12</span>
            <span class="stih_tekst">Товит го повика својот син Товија и му рече: „Синко, приготви му ја наградата на човекот што те придружуваше, а треба да му дадеме нешто повеќе.”</span>
            <sub class="referenci">(4,14 5,16)</sub>
        </span>
        <span class="stih">
            <sup class="stih_broj">2</sup>
            <span class="stih_tekst">А Товија одговори и рече: „Татко, нема да бидам оштетен ако му ја дадам и половината од сѐ што донесов;</span>
        </span>
        <span class="stih">
            <sup class="stih_broj">3</sup>
            <span class="stih_tekst">зашто тој ме доведе кај тебе жив и здрав, тој ја излекува мојата жена, го донесе среброто и тебе те излекува.”</span>
        </span>
        <span class="stih">
            <sup class="stih_broj">4</sup>
            <span class="stih_tekst">Старецот тогаш рече: „Тој навистина го заслужил тоа.”</span>
        </span>
        <span class="stih">
            <sup class="stih_broj">5</sup>
            <span class="stih_tekst">Го повика ангелот и му рече: „Земи ја половината од сѐ што сте донеле, па оди си со мир.”</span>
        </span>
        <span class="stih">
            <sup class="stih_broj">6</sup>
            <span class="stih_tekst">Тогаш ангелот ги повика нив двајцата настрана и им рече: „Благословувајте Го Бога, прославувајте Го Неговото величие пред сите што живеат за сето она што го направи Тој за вас. Добро е да се благословува Бог, да се превознесува Неговото име и со побожност да разгласуваме за Неговите дела.</span>
            <sub class="referenci">(13,4 Пс 104,1)</sub>
        </span>
        <span class="stih">
            <sup class="stih_broj">7</sup>
            <span class="stih_tekst">Добро е да се чува царската тајна, но славно е да се откријат Божјите дела. Правете добро и зло нема да ве снајде.</span>
            <sub class="referenci">(12,11 1 Птр 3,13)</sub>
        </span>
        <span class="stih">
            <sup class="stih_broj">8</sup>
            <span class="stih_tekst">Добра е молитвата кога е сврзана со пост, милостина и праведност. Подобро е малку со справедливост, отколку многу – со неправда; подобро е да делиш милостина, отколку да собираш злато.</span>
            <sub class="referenci">(Изреки 11,4 16,8)</sub>
        </span>
        <span class="stih">
            <sup class="stih_broj">9</sup>
            <span class="stih_tekst">Милостината избавува од смрт и може да очисти од секој грев. Оние што делат милостина и прават добри дела, ќе живеат долго на земјата;</span>
            <sub class="referenci">(4,10 Дан 4,24 Сир 3,30 29,12)</sub>
        </span>
        <span class="stih">
            <sup class="stih_broj">10</sup>
            <span class="stih_tekst">а оние што грешат – непријатели се на својот живот.</span>
        </span>
        <span class="stih">
            <sup class="stih_broj">11</sup>
            <span class="stih_tekst">Од вас нема да сокријам ништо: веќе ви реков дека е добро да се сокрива царската тајна и дека е славно да се откриваат Божјите дела.</span>
            <sub class="referenci">(12,7)</sub>
        </span>
        <span class="stih">
            <sup class="stih_broj">12</sup>
            <span class="stih_tekst">Кога се молевте ти и твојата снаа Сара, јас ги донесував вашите молитви пред Светиот; кога ги погребуваше ти мртовците, и јас бев со тебе;</span>
            <sub class="referenci">(1,17-18 3,2-6 3,11-16)</sub>
        </span>
        <span class="stih">
            <sup class="stih_broj">13</sup>
            <span class="stih_tekst">кога не се колебаше да станеш и да го прекинеш твоето јадење за да го погребеш мртовецот, не беше сокриено од мене дека правиш добро дело, и јас бев тогаш со тебе.</span>
            <sub class="referenci">(2,4)</sub>
        </span>
        <span class="stih">
            <sup class="stih_broj">14</sup>
            <span class="stih_tekst">И сега Бог ме прати да те исцелам тебе и твојата снаа Сара.</span>
            <sub class="referenci">(3,17)</sub>
        </span>
        <span class="stih">
            <sup class="stih_broj">15</sup>
            <span class="stih_tekst">Јас сум Рафаил, еден од седуммината ангели, кои ги однесуваат молитвите на светиите и се искачуваат пред славата на Светиот.”</span>
            <sub class="referenci">(Лк 1,19 Откр 8,2)</sub>
        </span>
        <span class="stih">
            <sup class="stih_broj">16</sup>
            <span class="stih_tekst">Тогаш обајцата се преплашија и паднаа ничкум, зашто ги опфати голем страв.</span>
            <sub class="referenci">(Суд 13,20)</sub>
        </span>
        <span class="stih">
            <sup class="stih_broj">17</sup>
            <span class="stih_tekst">Но тој им рече: „Не плашете се, бидете спокојни. Благословувајте Го Господа во векови.</span>
        </span>
        <span class="stih">
            <sup class="stih_broj">18</sup>
            <span class="stih_tekst">Зашто јас не дојдов по своја волја, туку по волјата на нашиот Бог. Затоа благословувајте Го во векови.</span>
        </span>
        <span class="stih">
            <sup class="stih_broj">19</sup>
            <span class="stih_tekst">Во сите денови дозволував да ме гледаат вашите очи, но јас ниту јадев ниту пиев, но она што го гледавте беше привид.</span>
            <sub class="referenci">(Суд 13,16)</sub>
        </span>
        <span class="stih">
            <sup class="stih_broj">20</sup>
            <span class="stih_tekst">И сега, прославете Го Бога, а јас се враќам кај Бога, Кој ме прати. Сега, ова што стана, запишете го во книга.”</span>
            <sub class="referenci">(Суд 13,20 Јн 20,17)</sub>
        </span>
        <span class="stih">
            <sup class="stih_broj">21</sup>
            <span class="stih_tekst">Тогаш станаа, но него веќе не го видоа.</span>
            <sub class="referenci">(Дела 1,9)</sub>
        </span>
        <span class="stih">
            <sup class="stih_broj">22</sup>
            <span class="stih_tekst">И почнаа да раскажуваат за големите и чудесни Божји дела, да говорат за тоа како им се јавил Господов ангел.</span>
        </span>
    </p>
    <p class="glava">
        <h4 class="podnaslov">Товитовата завршна молитва</h4>
        <span class="stih">
            <span class="glava_broj">13</span>
            <span class="stih_tekst">Тогаш Товит, исполнет со радост, напиша молитва со овие зборови: „Благословен е Бог, Кој вечно живее и царството Негово е благословено!</span>
        </span>
        <span class="stih">
            <sup class="stih_broj">2</sup>
            <span class="stih_tekst">Зашто Тој казнува и се смилостивува, испраќа во ад и изведува оттаму; никој не може да избега од Неговата рака.</span>
            <sub class="referenci">(4,19 5 Мојс 32,39 1 Цар 2,6-7 Мудр 16,13.15)</sub>
        </span>
        <span class="stih">
            <sup class="stih_broj">3</sup>
            <span class="stih_tekst">Синови Израилеви, прославувајте Го пред незнабошците, зашто Тој нѐ распрсна меѓу нив.</span>
        </span>
        <span class="stih">
            <sup class="stih_broj">4</sup>
            <span class="stih_tekst">Таму објавувајте го величието Негово, издигнувајќи го над сѐ што живее, зашто Тој е нашиот Господ Бог, Тој е нашиот Татко низ вековите.</span>
            <sub class="referenci">(12,6 Ис 63,16 64,7)</sub>
        </span>
        <span class="stih">
            <sup class="stih_broj">5</sup>
            <span class="stih_tekst">Тој нѐ казнува за нашите лоши дела, но пак ќе се смилува и ќе нѐ собере од сите народи, меѓу кои сме расеани – каде и да сме.</span>
            <sub class="referenci">(5 Мојс 30,3)</sub>
        </span>
        <span class="stih">
            <sup class="stih_broj">6</sup>
            <span class="stih_tekst">Ако се обраќате кон Него со сето срце свое и со сета душа своја, ако ја извршувате пред Него вистината, Тој ќе се сврти кон вас и нема да го скрие Своето лице од вас.</span>
            <sub class="referenci">(4,6 5 Мојс 30,2 Зах 1,3 Мал 3,7 Јн 3,21)</sub>
        </span>
        <span class="stih">
            <sup class="stih_broj">7</sup>
            <span class="stih_tekst">Ќе видите што ќе направи со вас. Прославувајте Го со сите зборови на вашата уста, благословувајте Го Господа на правдата и вознесувајте Го Царот на вековите.</span>
            <sub class="referenci">(13,13.17)</sub>
        </span>
        <span class="stih">
            <sup class="stih_broj">8</sup>
            <span class="stih_tekst">Јас Го прославувам во земјата на моето прогонство и проповедам за Неговата сила и величина на народ од грешници. Обратете се, грешници, и извршувајте го она што е право пред Него. Кој знае, може ќе погледне и на вас и ќе се смилува на вас!</span>
        </span>
        <span class="stih">
            <sup class="stih_broj">9</sup>
            <span class="stih_tekst">Јас Го возвишувам мојот Бог – Небесниот Цар, и душата моја, се радува на Неговото величие.</span>
        </span>
        <span class="stih">
            <sup class="stih_broj">10</sup>
            <span class="stih_tekst">Сите нека говорат за Него и нека Го прославуваат во Ерусалим. Ерусалиме, граде свет, Тој ќе те казни за делата на твоите синови и пак ќе те помилува за твоите праведници.</span>
            <sub class="referenci">(Ис 52,1 Откр 21,2)</sub>
        </span>
        <span class="stih">
            <sup class="stih_broj">11</sup>
            <span class="stih_tekst">Со усрдност прославувај Го Господа и благословувај Го Царот на вековите, та одново со радост да биде издигната Неговата скинија, за да се израдуваат незнабошците во тебе</span>
            <sub class="referenci">(13,7 1 Тим 1,17)</sub>
        </span>
        <span class="stih">
            <sup class="stih_broj">12</sup>
            <span class="stih_tekst">и прогонетите да најдат во тебе љубов од сите поколенија во сите векови.</span>
        </span>
        <span class="stih">
            <sup class="stih_broj">13</sup>
            <span class="stih_tekst">Многу народи ќе дојдат оддалеку кон името на Господ Бог, ќе носат дарови на своите раце, дарови за Небескиот Цар; многу поколенија ќе Те прославуваат со радосни воскликнувања.</span>
            <sub class="referenci">(13,9.17 Ис 9,1 49,6 60,1-5.14 65,18 Откр 21,24.26)</sub>
        </span>
        <span class="stih">
            <sup class="stih_broj">14</sup>
            <span class="stih_tekst">Проколнати да бидат сите што Те мразат, а засекогаш благословени, оние што Те сакаат!</span>
            <sub class="referenci">(Варух 4,31)</sub>
        </span>
        <span class="stih">
            <sup class="stih_broj">15</sup>
            <span class="stih_tekst">Радувај се и весели се за Твоите праведни синови, зашто ќе бидат собрани и ќе Го благословуваат Господа на праведниците. Блажени се оние што Те сакаат и што му се радуваат на Твојот мир!</span>
        </span>
        <span class="stih">
            <sup class="stih_broj">16</sup>
            <span class="stih_tekst">Блажени се оние што се натажени поради Твоите страдања, зашто ќе се зарадуваат кога ќе ја видат Твојата слава и вечно ќе се радуваат. Душата моја да Го благословува Бога – Великиот Цар!</span>
        </span>
        <span class="stih">
            <sup class="stih_broj">17</sup>
            <span class="stih_tekst">Зашто Ерусалим ќе биде изграден од сафир и смарагд и од скапоцени камења, а ѕидините, кулите и тврдините – од чисто злато. Плоштадите негови ќе бидат поплочени со берил, антракс и офирски скапоцени камења.</span>
            <sub class="referenci">(13,9.13 Ис 54,11-12 Откр 21,18-21)</sub>
        </span>
        <span class="stih">
            <sup class="stih_broj">18</sup>
            <span class="stih_tekst">По сите негови улици ќе се огласува песната „Алилуја” и ќе славословат, велејќи: „Благословен е Оној Кој го воздига Ерусалим за сите векови!”</span>
            <sub class="referenci">(Пс 71,18-19)</sub>
        </span>
    </p>
    <p class="glava">
        <h4 class="podnaslov">Последните совети на Товит и неговата смрт</h4>
        <span class="stih">
            <span class="glava_broj">14</span>
            <span class="stih_tekst">Товит заврши со славословот.</span>
        </span>
        <span class="stih">
            <sup class="stih_broj">2</sup>
            <span class="stih_tekst">Беше на педесет и осум години кога ослепе, а по осум години пак прогледа. Продолжи да дава милостина и да Го страхопочитува Господа и да Го прославува.</span>
            <sub class="referenci">(4,3 12,6.8-9 12,17-18.20 14,11)</sub>
        </span>
        <span class="stih">
            <sup class="stih_broj">3</sup>
            <span class="stih_tekst">Најпосле, тој остаре многу и доживеа длабока старост, па го повика синот свој и неговите шеснаесет синови, и рече: „Синко, земи ги твоите синови: еве јас веќе остарев и веќе сум на крајот од мојот живот.</span>
            <sub class="referenci">(1 Мојс 47,29 3 Цар 2,1)</sub>
        </span>
        <span class="stih">
            <sup class="stih_broj">4</sup>
            <span class="stih_tekst">Пресели се во Мидија, синко, бидејќи знам дека Ниневија ќе биде разурната, како што говореше пророкот Јона, а во Мидија ќе владее мир извесно време; нашите браќа, кои живеат во татковината, ќе бидат распрснати и далеку од нашата убава земја; Ерусалим ќе опусти, а домот Божји што се наоѓа во него – ќе изгори и за некое време ќе биде пуст.</span>
            <sub class="referenci">(14,15 4 Цар 25,9 Ис 64,10)</sub>
        </span>
        <span class="stih">
            <sup class="stih_broj">5</sup>
            <span class="stih_tekst">Но Бог пак ќе се смилува и ќе ги врати во нивната земја, и тие тогаш ќе изградат храм, но не онаков каков што бил пред тоа, додека не се исполни определеното време. Потоа ќе се вратат од ропство и прекрасно ќе го изградат Ерусалим, а домот Божји во него ќе биде обновен за сите идни родови; тоа ќе биде великолепна зграда, како што говореа пророците за него:</span>
            <sub class="referenci">(1,4 Ис 40-42 Агеј 2,9 Езд 3,12)</sub>
        </span>
        <span class="stih">
            <sup class="stih_broj">6</sup>
            <span class="stih_tekst">сите народи вистински ќе се обратат и ќе имаат свет страв пред Господ Бог и ќе ги искршат своите идоли;</span>
        </span>
        <span class="stih">
            <sup class="stih_broj">7</sup>
            <span class="stih_tekst">сите народи ќе Го благословуваат Господа. Тогаш и Неговиот народ ќе Го прославува Бога, а Господ ќе го издигне народот Свој и ќе бидат радосни сите, кои вистински и праведно Го љубат Господ Бог и ќе бидат милостиви спрема своите браќа.</span>
            <sub class="referenci">(3 Мојс 26,5 Ер 32,37 Ез 33,24 Пс 103,35)</sub>
        </span>
        <span class="stih">
            <sup class="stih_broj">8</sup>
            <span class="stih_tekst">И така, синко, отиди од Ниневија, зашто ќе биде сѐ како што претскажа пророкот Јона.</span>
            <sub class="referenci">(4,4 4,19)</sub>
        </span>
        <span class="stih">
            <sup class="stih_broj">9</sup>
            <span class="stih_tekst">Ти, пак, пази ги Законот и заповедите и биди милостив и справедлив за да ти биде добро.</span>
        </span>
        <span class="stih">
            <sup class="stih_broj">10</sup>
            <span class="stih_tekst">Погреби ме со почести, а покрај мене погреби ја твојата мајка, па потоа не останувајте во Ниневија ни еден ден. Синко, гледај што му направи Аман на Ахијахар, кој го одгледа: како тој од светлина го фрли во темнина и како му беше вратено. Но сепак Ахијахар беше спасен, а оној доби заслужена казна – слезе во темнината. Манасија правеше милостина, и беше спасен од смртната мрежа, која му ја беа поставиле, но самиот Аман падна во мрежата и загина.</span>
            <sub class="referenci">(2,10 4,10 12,9)</sub>
        </span>
        <span class="stih">
            <sup class="stih_broj">11</sup>
            <span class="stih_tekst">И така, деца мои, знајте каква сила има милостината и дека правдата спасува.” И кога го рече тоа, ја испушти душата своја. Тогаш беше на сто педесет и осум години, а неговиот син го погреба со почести.</span>
            <sub class="referenci">(4,3 14,12)</sub>
        </span>
        <span class="stih">
            <sup class="stih_broj">12</sup>
            <span class="stih_tekst">Кога умре и Ана, тој ја погреба покрај татко си. Потоа Товија со жена си и со своите деца отиде во Екбатана кај својот тест Рагуил.</span>
            <sub class="referenci">(4,4 10,13 14,4)</sub>
        </span>
        <span class="stih">
            <sup class="stih_broj">13</sup>
            <span class="stih_tekst">Таму доживеа чесна старост, ги погреба и тестот и тештата, па го наследи нивниот имот и имотот на својот татко Товит,</span>
            <sub class="referenci">(6,12)</sub>
        </span>
        <span class="stih">
            <sup class="stih_broj">14</sup>
            <span class="stih_tekst">а умре во Екбатана Мидиска кога имаше сто дваесет и седум години.</span>
        </span>
        <span class="stih">
            <sup class="stih_broj">15</sup>
            <span class="stih_tekst">Пред да умре разбра за разурнувањето на Ниневија, која ја разорија Навуходоносор и Асиир, така што пред смртта се израдува над пропаста на Ниневија.</span>
            <sub class="referenci">(14,4 Наум 3,19)</sub>
        </span>
    </p>
</body>

</html>
