МУДРОСТ СОЛОМОНОВА
***Мудрост Соломонова | Мудр***

Вовед
Книгата Мудрост Соломонова се појавила, најверојатно, во александриската еврејска  заедница,  триесеттина  години  пр.  Христос.  Писателот  се  служи  со доста  добар  литературен  грчки  јазик,  но  во  стилот  на  „мудросните  списи”  , какви што се еврејските Изреки Соломонови, Јов, Проповедникот и некои псалми.  Тој  ги  познава  добро  старозаветните  библиски  книги  Битие,  Исход,  Книгата  на  пророкот  Исаија,  Соломоновите  изреки,  како  и  класичната  грчка  литература, Хомер, Платон. Тој бара начини да сведочи за својата еверејска вера со изразните средства на грчката мисла. На тој начин им се обраќа на своите браќа  по  вера,  кои  веќе  не  го  знаат  еврејскиот  јазик,  како  и  на  грчките  читатели, стремејќи се да ги увери во високата вредност на израилското духовно наследство.
Првиот дел од книгата (1–5) претставува споредбено размислување во врска со судбината на верните и безбожните. Тука наоѓаме и еден забележителен опис (2,10–20) во врска со прогонувањето на „праведниот” .
Во вториот дел (6,1–9,12), пак, се пофалува мудроста. Таа им е неопходна на сите, а особено на оние што ја имаат одговорноста да управуваат со народите. Текстот  поместен  во  овој  дел  на  книгата  се  претставува  како  дело  на Соломон,  најмногу  поради  еврејската  традиција  која  ни  го  претставува  овој јудејски цар како превосходен мудрец (сп. 1 Цар. 4,4–15; 5,9–14).
Битие,  а  особено  од  книгата  Исход,  а  се  прави  осврт  и  врз  проблемот  на идолопоклонството, чие разгледување е инспирирано од текстови, како Ис. 44; Пс. 115; 135.


Глава1
Поттик да се прави она што е праведно 
Stih1 | Сакајте ја правдата, судии земни, со праведни мисли мислете на Господ, барајте Го со душевната чистота на своето срце. 
Stih2 | Него  Го  наоѓаат  оние  што  не  Го искушуваат; не им се јавува Тој на оние што не веруваат во Него. 
Stih3 | Зашто  лажните  умувања  оддалечуваат од Бога, а искушувањето на Неговата сила ги посрамува безумниците. 
Stih4 | Во  лукава  душа  мудрост  нема  да влезе и нема да престојува во тело што му робува на гревот; 
Stih5 | зашто Светиот Дух на мудроста бега од  лукавството,  се  отстранува  од  неразумни  умувања  и  се  засрамува  од  неправдата што се приближува. 
Stih6 | хулствува  со  својата  уста,  зашто  Бог  е сведок на неговите внатрешни чувства, вистински  надзорник  на  неговото  срце и слушател на неговиот јазик. Човекољубивиот  дух  е  мудрост;  нема да го остави неказнет оној што бого
Stih7 | Духот  на  Господ  ја  исполнува  целата вселена и, бидејќи обзема сѐ, го знае секој збор. 
Stih8 | Затоа  ниту  еден  што  говори  неправедно, нема да се сокрие; праведната одмазда нема да го одмине. 
Stih9 | Зашто помислите на безбожникот ќе бидат проверени и зборовите негови ќе бидат  пред  Господ,  за  да  бидат  изобличени неговите беззаконија. 
Stih10 | Зашто  увото  на  љубомората  слуша сѐ, нема да се сокрие ни гласот на негодувањето. 
Stih11 | Затоа пазете се од некорисното негодување,  и  поштедете  го  јазикот  свој од лоши зборови; зашто ни тајниот збор нема да помине неказнет, а устата што клевети ја убива душата. 
Stih12 | Не забрзувајте ја смртта со заблудите  на  животот  свој;  не  навлекувајте  си пропаст со делата на вашите раце. 
Stih13 | Бог не ја создал смртта и не ѝ се радува на пропаста на живите; 
Stih14 | Тој создал сѐ за да живее и сѐ што е во  светот  е  спасоносно;  во  Него  нема отров смртоносен, нема пеколот да владее на земјата. 
Stih15 | Правдата е бесмртна. А неправдата предизвикува смрт. 
Размислувањата на безбожниците 
Stih16 | А, пак, безбожниците ја повикуваат смртта и со раце и со зборови, ја сметаат  за  пријателка  и  за  неа  гинат:  со  неа сојуз  склучуваат,  зашто  се  достојни  да бидат нејзин дел. 
Глава2
Stih1 | Оние што мислат неправилно, вака мудруваат  во  себеси:  краток  и  жалосен е нашиот живот  човекот не може  да  се  избави  од  смртта;  уште  никој не  познава  таков  човек  кој  ослободил некого од пеколот. 
Stih2 | Случајно сме родени, а потоа ќе биде како воопшто да не сме биле; дим е она што го дишеме, а зборот - искра од движењето на нашето срце. 
Stih3 | Кога душата изгасне, во пепел ќе се претвори  телото,  а  духот  ќе  се  загуби како редок воздух; 
Stih4 | со  време  ќе  се  заборави  и  нашето име, никој нема да си спомне за делата наши;  животот  наш  ќе  помине  како трага  од  облак,  ќе  испари  како  магла гонета од зраците на сонцето и отежната од неговата топлина. 
Stih5 | Зашто  нашиот  живот  е  како  сенка кога  ќе  помине,  од  смртта  за  нас  нема враќање: печатот е ставен и никој не се враќа. 
Stih6 | Затоа да се насладуваме од сегашните добра; да брзаме да се насладуваме со овој свет, како и во младоста; 
Stih7 | да  уживаме  во  скапоцено  вино  и  во мириси; пролетниот цвет на животот да не одмине покрај нас; 
Stih8 | да се овенчаме со ружи, пред ружите да свенат; 
Stih9 | тавиме  траги  од  нашата  радост:  тоа  е нашиот дел и нашето наследство. никој од нас да не се лишува од учеството  во  нашата  наслада,  секаде  да  ос
Stih10 | Да  угнетуваме  сиромав  праведник, да не поштедуваме вдовици, да не почитуваме  старец  со  долгогодишни  бели коси. 
Stih11 | Силата наша да биде закон на правдата, зашто она што е слабо - за ништо не е. 
Stih12 | Да  поставиме  заседа  за  праведникот, зашто тој ни пречи и се противи на делата наши; нѐ прекорува за гревовите против Законот, нѐ хули за нашите гревови и за нашето воспитание; 
Stih13 | се фали дека Го познава Бога, чедо на Господ се нарекува. 
Stih14 | Кога е пред нас  тој е прекор на нашите помисли. Тешко ни е да го гледаме; 
Stih15 | неговиот  живот  не  е  како  животот на  другите  и  патиштата  негови  се  различни од нашите; 
Stih16 | за гадотија нѐ смета и бега како од нечистотија  од  нашите  патишта;  блажен го нарекува крајот на праведниците, се фали и Бога татко свој Го нарекува. 
Stih17 | Да  видиме  дали  се  вистински  неговите зборови, да разбереме каков ќе биде неговиот крај. 
Stih18 | зашто, ако праведниот е син Божји, него  Бог  ќе  го  заштити  и  ќе  го  избави од раката на непријателите. 
Stih19 | Да го искушаме со навреди и маки, за  да  ја  испитаме  неговата  благоприличност и да ја видиме неговата трпеливост. 
Stih20 | Да го осудиме на срамна смрт, зашто,  според  неговите  зборови,  имало  кој да се грижи за него. 
Stih21 | Така  умуваа  тие,  но  се  измамија, зашто злобата нивна ги беше заслепила; 
Stih22 | тие  не  ги  познаа  тајните  Божји,  не чекаа награда за светост и не веруваа во наградите за чистите души. 
Stih23 | Бог го создаде човекот за нераспадливост  и  го  направи  слика  на  Своето вечно битие; 
Stih24 | но поради завист од ѓаволот смртта влезе  во  овој  свет,  а  неа  ја  доживуваат оние што му припаѓаат. 
Глава3
Блаженството на праведниците 
Stih1 | А  душите  на  праведниците  се  во Божја рака; до нив нема да се допре никаква мака. 
Stih2 | Во очите на неразумните, тие се како умрени, а нивниот крај се сметаше за пропаст; 
Stih3 | и  тоа  што  тие  заминуваат  од  нас  -како  уништување,  но  тие  живеат  во мир. 
Stih4 | Зашто  иако  во  очите  на  луѓето  се казнуваат,  надежта  нивна  полна  е  со бесмртност. 
Stih5 | Бидејќи малку казнети, тие ќе добијат големи добра, зашто Господ ги проверил и ги нашол достојни за Себе. 
Stih6 | Тој ги проверил како злато во печка и ги примил како најсовршена жртва. 
Stih7 | Во времето на Неговата посета, тие ќе светкаат како искри среде стрниште. 
Stih8 | На племиња ќе им судат, над народи ќе владеат, а над нив Господ ќе царува довека. 
Stih9 | Оние што се надеваат на Него, ќе ја познаат вистината, а кои Му се верни -ќе живеат во љубов со Него, зашто Тој има  милост  и  милосрдност  (за  Своите светии и промисла ) за Своите избраници. 
Судбината на безбожниците 
Stih10 | А  безбожниците  ќе  бидат  казнети за  своите  мисли;  затоа  што  го  презреа праведниот и отстапија од Господ. 
Stih11 | Зашто  оние  што  ја  презираат  мудроста и поуката - несреќни се и надежта нивна  е  празна,  и  трудовите    бесплодни, а делата - некорисни. 
Stih12 | Нивните жени се неразумни, а децата лоши; проколнат е нивниот дом. 
Верноста е подобра од плодноста 
Stih13 | Блазе  на  неродилка,  која  не  се  осквернила,  која  не  познала  незаконска постела; таа ќе добие плод  кога светите души ќе бидат наградувани. 
Stih14 | Блазе на евнух, кој не направил беззаконие  со  рака  и  не  помислил  ништо лошо  против  Господ;  за  неговата  вера ќе  му  биде  дадена  посебна  благодат  и најпријатен дел во храмот на Господ. 
Stih15 | Плодот  на  добрите  трудови  е  славен,  а  коренот  на  мудроста  е  неподвижен. 
Stih16 | Децата  на  прељубниците  ќе  бидат несовршени,  а  плодот  на  беззаконата постела пропаѓа. 
Stih17 | Макар биле и долговечни, за ништо нема  да  ги  сметаат;  нивната  длабока старост ќе биде без почит. 
Stih18 | А  ако  умрат  рано,  нема  за  нив  надеж, ниту утеха на судниот ден; 
Stih19 | зашто  страшен  е  крајот  на  грешниот род. 
Глава4
Stih1 | Подобро  е  бездетност  со  добродетел, зашто споменот за неа е бесмртен, таа се признава и од Бога и од луѓето. 
Stih2 | Кога  е  овде,  на  неа  се  угледуваат, кога  ќе  си  отиде  -  се  стремат  кон  неа, овенчана  со  вечност    вечно  прославувана,  зашто  победила  преку  непорочни подвизи. 
Stih3 | А  од  многубројното  потомство  на безбожниците  нема  никаква  полза;  потомците  на  прељубниците  не  пуштаат длабоки корења и немаат тврда основа. 
Stih4 | Зашто,  ако  набрзина  пуштаат  гранки, слабо вкоренети, ќе се расклатат од ветрот, и од ударите на силните ветрови - ќе бидат искорнати. 
Stih5 | Кревките  гранки  ќе  се  искршат, плодот ќе им биде бесполезен, незрел за храна и непотребен за ништо; 
Stih6 | зашто  деца  родени  од  незаконска постела  -  сведоци  се  за  развратот  на своите  родители  при  истрагата  на судот. 
Смислата на предвремената смрт на праведниците 
Stih7 | А  праведникот  и  рано  да  умре,  ќе биде во мир, 
Stih8 | зашто  чесната  старост  не  е  во  долговечноста,  ниту  се  мери  со  бројот  на годините. 
Stih9 | Мудроста  -  тоа  се  белите  човечки коси, а непорочниот живот  зрела старост. 
Stih10 | Откако Му угодил на Бога, праведникот  е  засакан  и,  откако  живеал  меѓу грешниците, Бог го прибрал; 
Stih11 | грабнат  е,  злобата  да  не  го  измени неговиот  разум  или  подмолноста  да  не ја заведе неговата душа. 
Stih12 | Зашто,  постојаното  правење  лошо го помрачува доброто, а виорот на копнежот го развратува незлобивиот ум. 
Stih13 | Кој достигнал совршенство за кратко време, тој живеел долго; 
Stih14 | зашто неговата душа Му била угодна на Господ, затоа и побрзал да ја напушти  од  безбожноста  околу  него.  А луѓето го видоа тоа, и не го разбраа, дури и не помислија за тоа, 
Stih15 | дека  Бог  има  благодат  и  милост  за Своите  светии  и  обзир    за  Своите  избраници. 
Stih16 | Праведникот, кој умира, ги осудува живите  безбожници  и  младоста  што предвремено  завршила,  претворајќи  се во  долговечна старост на неправедникот, 
Stih17 | зашто  тие  ќе  го  видат  крајот  на мудриот и не ќе сфатат што определил Господ  за  него  и  зошто  го  поставил  во безопасност; 
Stih18 | тие  ќе  видат  и  ќе  го  понижат,  но Господ ќе им се потсмее; 
Stih19 | и потоа тие ќе бидат презрен труп и срам  меѓу  умрените  довека,  зашто  Тој ќе  ги  турне  и  тие  ќе  паднат  безгласно ничкум  ќе ги оттргне од нивната основа и тие најпосле ќе опустеат, ќе бидат во жалост и споменот за нив ќе загине; 
Каењето на безбожниците 
Stih20 | сознавајќи ги своите гревови, тие ќе застанат со страв и нивните беззаконија нив самите ќе ги осудат. 
Глава5
Stih1 | Праведникот  ќе  застане  со  голема смелост пред лицето на оние што го навредувале  и  ги  презирале  неговите подвизи; 
Stih2 | а тие, откако ќе видат, ќе се збунат во голем страв и ќе се вчудовидат од неговото ненадејно спасение. 
Stih3 | И,  раскајувајќи  се  и  воздивнувајќи од  притеснувањето  на  својот  дух,  ќе мислат во себеси: тоа е оној истиот, кој некогаш  служеше  за  подбив  и  кој  ни беше предмет на потсмев. 
Stih4 | Ние,  безумните,  неговиот  живот  го сметавме  за  лудост,  а  смртта  негова  -нечесна! 
Stih5 | А како ли е приброен кон синовите Божји и како добил дел меѓу светите? 
Stih6 | И така, ние, навистина, се одвоивме од  патот  на  вистината,  светлината  на правдата не ни светеше, а и сонцето не нѐ огреа. 
Stih7 | Ние се исполнивме со беззаконија и лоши  дела,  одевме  низ  непреодни  пустини, а патот на Господ не го познавме. 
Stih8 | Каква  полза  ни  донесе  гордоста? Што  ни  даде  богатството  со  празни зборови? 
Stih9 | Сето  тоа  премина  како  сенка,  како краткотраен глас. 
Stih10 | Како кога помине брод низ разбранувана  вода,  ни  трага  нема  од  него;  не се  познава  каде  поминал,  нити  има  патеки негови во брановите; 
Stih11 | или како птица што во воздух лета и не остава зад себе трага од својот пат, но лесниот воздух, удиран од крилјата и сечен  од  брзото  движење,  проникнува со  движењето  на  своите  крилја,  потоа не останува никаква трага од нејзиниот лет; 
Stih12 | или како стрела пуштена кон целта, разделениот  воздух  веднаш  се  собира; не  се  познава  патеката,  по  која  поминала; 
Stih13 | така и ние се родивме и умревме, и никаков знак на добродетел не можевме да покажеме, а се истоштивме во нашето беззаконие. 
Stih14 | Зашто надежта на безбожникот исчезнува како прав носен од ветрот, како ситен  шушлек  што  го  разнесува  бура, исчезнува како дим на ветар и изминува како споменот за еднодневен гостин. 
Славата на праведниците 
Stih15 | А  праведниците  живеат  довека; нивната  награда  е  во  Господ,  за  нив  се грижи Севишниот. 
Stih16 | Затоа  тие  ќе  го  добијат  царството на  славата  и  венецот  на  убавината  од раката Господова; Тој ќе ги закрили со Својата рака и со Својата десница ќе ги заштити. 
Stih17 | Тој ќе ја земе Својата ревност и како  силно  оружје,  ќе  ги  вооружи  сите созданија  за  одмазда  против  непријателите. 
Stih18 | Како оклоп ќе ја облече правдата, а како шлем ќе го стави - нелицемерниот суд; 
Stih19 | светоста ќе ја земе како штит непобедив; 
Stih20 | Својот строг гнев ќе го изостри како меч, и сиот свет ќе појде со Него во бој против безумните. 
Stih21 | Тогаш ќе полетаат добро вперените стрели, и од облаците, како од силно затегнат лак, ќе ја погодуваат целта; 
Stih22 | и  како  од  бојна  направа  за  фрлање камења  ќе се исипе град; морската вода  ќе  беснее  врз  нив  и  реките  без  милост ќе ги издават. 
Stih23 | Духот  на  силата  ќе  стане  против нив и како виор ќе ги разнесе. Така беззаконието ќе ја опустоши целата земја и лошите  дела  ќе  го  превртат  престолот на силните. 
Глава6
Должност на секој цар е да копнее по мудрост 
Stih1 | Затоа, слушајте, цареви, и разберете, поучете се, судии, од краиштата на земјата. 
Stih2 | Внимавајте  вие  што  владеете  со множествата  и  кои  се  фалите  со  бројноста на вашите народи! 
Stih3 | Господ  е  Оној,  Кој  ви  ја  подари власта, а силата е од Севишниот; Тој ги проучува  вашите  дела  и  ги  проверува вашите намери. 
Stih4 | Иако  бевте  служители  на  Неговото царство, не судевте право, не го држевте  законот  и  не  постапувавте  според Божјите заповеди. 
Stih5 | Наскоро Тој ќе ве накаже страшно, зашто строг е судот над управниците; 
Stih6 | зашто  малиот  заслужува  милост,  а силните ќе бидат строго измачувани. 
Stih7 | Господ  е  над  сите  и  од  никого  нема да се уплаши; Тој не се плаши од никаква величина; Тој создал и мало и големо, за сите подеднакво промислува. 
Stih8 | Управниците  ги  очекува  строга  истрага. 
Stih9 | И  така,  цареви,  моите  зборови  се упатени  кон  вас,  за  да  се  научите  на мудрост и да не грешите. 
Stih10 | а кои се поучени во тоа  ќе најдат оправдание. Зашто  оние  кои  со  светост  го чуваат светото, и самите ќе се осветат, 
Stih11 | Затоа  копнејте  по  моите  зборови, засакајте ги и поучете се од нив. 
Мудроста му е достапна на човекот 
Stih12 | Мудроста е блескава и не потемнува - лесно ја гледаат оние што ја сакаат, ја наоѓаат - оние што ја бараат; 
Stih13 | таа  ги  испреварува  оние  што  ја  бараат; прва им се покажува. 
Stih14 | Кој ја бара од рано утро, нема да се измачува,  зашто  ќе  ја  најде  како  седи пред неговата врата. 
Stih15 | Бидејќи  и  самата  помисла  за  неа  -совршенство е за разумот, а кој бдее заради неа, брзо од грижи ќе се ослободи; 
Stih16 | таа  самата  оди  наоколу  и  ги  бара достојните за неа; доброволно им се јавува  на  нивните  патишта,  со  нив  се среќава при секоја мисла. 
Stih17 | Нејзиниот почеток е  твојата најискрена желба да учиш, 
Stih18 | а копнежот за учење  љубов е спрема неа; а да ја љубиш значи да ги сакаш нејзините  закони,  а  да  ги  пазиш  нејзините  закони  тоа  е  залог  за  твојата  бесмртност, 
Stih19 | а бесмртноста доближува до Бога; 
Stih20 | затоа копнежот кон мудроста издигнува до царство. 
Stih21 | Затоа ако вие, владетели, им се радувате  на  престолите  и  скиптрите,  тогаш почитувајте ја мудроста, за да царувате довека. 
Најава за опис на мудроста 
Stih22 | А што е мудроста и како настанала, ќе ви кажам; нема од вас да ги сокријам тајните, 
Stih23 | ќе ги проучувам од самото раѓање; 
Stih24 | ќе  ти  го  откријам  нејзиното  познавање, не ќе одземам од нејзината вистина; 
Stih25 | и нема да појдам заедно со оној што копнее  од  завист,  таквиот  нема  ништо заедничко со мудроста. 
Stih26 | Многуте  мудреци  се  спасение  за светот,  а  разумен  цар  -  благосостојба  е за народот. 
Stih27 | Затоа,  поучувајте  се  од  моите  зборови и ќе ви биде од полза. 
Глава7
Соломон е човек како и другите 
Stih1 | И јас сум смртен човек, како и сите други,  потомок  сум  на  првото  создание, направено од земја. 
Stih2 | И  јас  бев  обликуван  во  тело  во мајчината утроба во тек на десет месеци,  стегнат  во  крв  од  семето  на  маж  и од наслада, соединета со сон. 
Stih3 | И јас, кога се родив, го вдишав заедничкиот воздух и паднав на оваа земја, првиот  глас  го  пуштив  со  плач,  како  и сите; 
Stih4 | бев одгледан во пелени и со грижи. 
Stih5 | зашто ниеден цар не се родил поинаку; 
Stih6 | за сите има само еден влез во животот, а еднаков е и излезот. 
Соломоновата љубов кон мудроста 
Stih7 | Затоа се молев  и ми беше даден разум, повикав - и врз мене слезе духот на мудроста. 
Stih8 | Мудроста ја засакав повеќе од скиптри и престоли; а богатството го сметав за ништо пред неа; 
Stih9 | скапоцен  камен  е  неспоредлив  со неа,  зашто  пред  неа  сето  злато  е  како ништожен песок, а среброто е кал - во споредба со неа. 
Stih10 | Ја  засакав  повеќе  од  здравје  и  од убавина;  ѝ  дадов  предност  и  повеќе  ја засакав од светлината, зашто нејзиниот сјај никогаш не угаснува. 
Stih11 | И заедно со неа дојдоа кај мене сите добра  и  големо  богатство  преку  нејзините раце; 
Stih12 | јас им се радував на сите тие добра, зашто  мудроста  ме  раководеше,  но  не знаев дека е таа нивна родителка. 
Stih13 | И  она  што  без  измама  го  научив, тоа и без завист го предавам; богатството нејзино не го кријам. 
Stih14 | Таа е неисцрпно сокровиште за луѓето; ползувајќи се од неа, тие стапуваат во пријателство со Бога препорачани преку даровите на поучувањето. 
Бог е извор на мудроста 
Stih15 | зашто  Тој  е  водач  на  мудроста  и  управувач со мудреците. Затоа нека ми даде Бог да говорам како што разбирам и да мислам со мисли  достојни  за  она  што  ми  е  дарувано, 
Stih16 | Во Неговата рака сме и ние и нашите зборови, сето наше разбирање и вештината во работата. 
Stih17 | Тој Самиот ми дава вистинско знаење за она што постои, за да го сознаам строежот на светот и дејството на прапочетоците. 
Stih18 | Почетокот,  крајот  и  средината  на времињата, повратните смени и промената на времињата, 
Stih19 | годишните кругови и положбата на ѕвездите. 
Stih20 | Природата  на  животните  и  својствата на ѕверовите, силата на духовите и на  човечките  мисли,  разноликоста  на растенијата и лековитоста на корените. 
Stih21 | Познав  сѐ  што  е  скриено  и  што  е јавно,  зашто  ме  научи  мудроста,  уметничката на сѐ. 
Суштината на мудроста 
Stih22 | Во  неа  има  дух  разумен,  свет,  единороден,  многустран,  тенок,  благоподвижен,  светол,  чист,  јасен,  неопасен, доброљубив, остар, незадржлив. 
Stih23 | добродетелен,  човекољубив,  цврст, непоколеблив,  спокоен,  безгрижен,  со секаква моќ, кој гледа сѐ и проникнува во сите умни, чисти и најтенки духови. 
Stih24 | Зашто  мудроста  е  поподвижна  од секое движење и, поради својата чистота, поминува низ сѐ и во сѐ проникнува. 
Stih25 | Таа  е  здив  на  Божјата  сила  и  чист одлив од славата на Седржителот: затоа ништо осквернето нема да влезе во неа. 
Stih26 | Таа е одсјај на вечната светлина, огледало чисто на Божјото дејство, слика на Божјата добрина. 
Stih27 | Една  е,  а  може  сѐ,  останувајќи  во себеси, сѐ обновува и, минувајќи од поколение во поколение во светите души, таа  ги  подготвува  Божјите  пријатели  и пророци; 
Stih28 | зашто  Бог  не  го  љуби  никој,  освен оној што се дружи со мудроста. 
Stih29 | Поубава е од сонцето и многу ѕвезди надминува; споредена со светлината, таа е погоре од неа; 
Stih30 | зашто  светлината  со  ноќта  се  сменува, а злобата нема сила над мудроста. 
Глава8
Stih1 | Таа  широко  се  протега  од  едниот крај  на  светот  до  другиот  и  сѐ уредува за полза. 
Мудроста - идеалната сопруга на Соломон 
Stih2 | Ја засакав и од младоста ја побарав, посакав да ми биде невеста и се вљубив во убавината нејзина. 
Stih3 | Благородството  свое  го  прослави  со тоа  што  живее  заедно  со  Бога,  неа  ја засакал Владетелот на сите; 
Stih4 | посветена  е  во  тајните  на  Божјиот ум, ги избира Божјите дела. 
Stih5 | Ако  богатството  е  многу  сакана придобивка во овој живот, тогаш што е побогато од мудроста, која создава сѐ? 
Stih6 | Ако  благоразумноста  прави  многу, тогаш кој е подобар уметник од неа? 
Stih7 | Ако  некој  сака  праведност,  доблестите се нејзини плодови; таа поучува на умереност  и  разумност,  на  справедливост  и  храброст,  од  кои  за  луѓето  нема ништо покорисно во животот. 
Stih8 | Ако  некој  копнее  по  голема  опитност,  мудроста  го  знае  минатото  и  ја предвидува иднината, ја знае длабоката смисла  на  зборовите  и  значењето  на гатанките,  однапред  ги  знае  знаците  и чудата  и  последователноста  на  годините и времињата. 
Stih9 | Затоа одлучив да си ја земам за другарка  во  животот,  знаејќи  дека  ќе  ми биде советничка за добро и утешителка во грижите и жалостите. 
Stih10 | Преку  неа  ќе  имам  слава  во  народот  и  чест  пред  старците,  иако  сум млад. 
Stih11 | На судот остроумен ќе се покажам, ќе се вчудовидуваат големците - кога ќе застанам пред нив. 
Stih12 | Кога  молчам  -  ќе  чекаат,  кога  ќе почнам да говорам  ќе внимаваат, а кога ќе продолжам  раката на устата своја ќе ја стават. 
Stih13 | Со  неа  бесмртност  ќе  придобијам, вечен спомен ќе оставам за оние што ќе дојдат по мене. 
Stih14 | Ќе  владеам  со  народи,  племиња  ќе ми се покоруваат. 
Stih15 | дот мој добар ќе бидам и храбар во војна. Ќе  се  уплашат  од  мене  тирани страшни кога ќе чујат за мене; со наро
Stih16 | Кога  дома  ќе  се  вратам,  спокој  покрај неа ќе најдам, во другарувањето со неа нема грубости и нема болка во животот со неа, а само радост и веселба. 
Соломон решава да ја бара мудроста 
Stih17 | И, откако така за сѐ во себеси размислив и во срцето свое, обмислив дека бесмртноста е во роднинство со мудроста, 
Stih18 | а во дружба со неа  вистинска наслада,  во  трудовите  на  нејзините  раце  -нејзино  неисцрпно  богатство;  во  разговорот  со  неа  -  разум,  а  прифаќајќи  ги зборовите нејзини - слава; тогаш појдов и барав како да ја придобијам. 
Stih19 | Бев даровит младич и бев се здобил со добра душа. 
Stih20 | па,  бидејќи  добар,  влегов  во  чисто тело. 
Stih21 | И  откако  сфатив  дека  мудроста  не можам да ја придобијам, ако Бог не ми ја подари и дека разумноста требаше да знае  чиј  е  тој  дар,  -  јас  пристапив  кон Господ  и  Му  се  помолив  и  од  сѐ  срце Му реков: 
Глава9
Молитва за мудрост 
Stih1 | Боже  на  предците  наши  и  Господи на милоста, Кој си создал сѐ со Твоето слово. 
Stih2 | Кој  си  го  создал  човекот  со  Твојата мудрост  за  да  владее  над  Твоите  созданија, 
Stih3 | и свето и справедливо да управува со светот и да суди со правична душа, 
Stih4 | дарувај ми ја мудроста, која седи до Твојот  престол  и  не  отфрлај  ме  меѓу Твоите деца, 
Stih5 | зашто  јас  сум  Твој  слуга  и  син  на Твојата слугинка, човек слаб и кратковечен по живот, неспособен да ги сфати правдата и законите. 
Stih6 | Па и да беше некој совршен меѓу синовите  човечки,  без  Твојата  мудрост, тој не би се сметал за нешто. 
Stih7 | Ти ме избра за цар на Твојот народ, за да им судам на Твоите синови и ќерки; 
Stih8 | Ти ми рече да изградам храм на Твојата света гора и жртвеник во градот на Твоето живеалиште, слични на Светата скинија, што си ја подготвил од самиот почеток. 
Stih9 | Со  Тебе  е  мудроста,  која  ги  знае Твоите  дела,  таа  беше  таму  кога  си  го создавал светот, знае што е угодно пред Твоите  очи  и  што  е  право  според  Твоите заповеди. 
Stih10 | Испрати ја од Твоите свети небеса, испрати ја од престолот на Твојата слава, за да ми помага во моите трудови и да знам што е угодно пред Тебе; 
Stih11 | зашто таа сѐ знае и сѐ разбира, мудро ќе ме раководи во моите работи и во својата слава ќе ме запази; 
Stih12 | тогаш  и  делата  Мои  ќе  Ти  бидат угодни,  и  справедливо  ќе  управувам  со народот  и  достоен  ќе  бидам  за  престолот на мојот татко. 
Мудроста му е потребна на човекот 
Stih13 | Зашто Кој човек може да ги познае Божјите намери! Кој може да знае што Му е угодно на Господ! 
Stih14 | Колебливи се мислите на смртниците, погрешни се нашите помисли, 
Stih15 | бидејќи гнилежното тело ѝ тежи на душата, а таа земна колиба го притиска умот наш - преполн со грижи. 
Stih16 | Одвај  можеме  да  го  сфатиме  она што е на земјата, со мака го разбираме и она што е во нашите раце, а што има на небесата - кој проверил? 
Stih17 | А волјата Твоја кој ќе ја дознае, ако Ти мудроста не си ни ја дал и одозгора не  ни  Го  беше  испратил  Твојот  Свет Дух? 
Stih18 | Само  така  се  исправија  патиштата на земните жители, само така луѓето се научија за она што Ти е угодно Тебе, и се спасија преку мудроста. 
Глава10
Улогата на мудроста низ историјата 
Stih1 | Таа го запази првообликуваниот татко  на  светот  кој  беше  создаден еден единствен и го избави од неговото сопствено пропаѓање: 
Stih2 | таа му даде сила да владее над сѐ. 
Stih3 | А кога во гневот свој грешникот ќе отстапи од неа  загинува во братоубиствената омраза. 
Stih4 | Кога  поради  него  потоп  дојде,  пак мудроста ја спаси земјата и праведникот го заштити на еден мал кораб. 
Stih5 | И  пак,  кога  се  народите  сложни  во лошо  едномислие,  мудроста  го  наоѓа праведникот  и  го  запазува  безукорен пред Бога и го пази цврст во нежноста спрема неговиот син. 
Stih6 | Кога  изгинаа  безбожниците,  таа  го спаси  праведникот,  кој  избега  од  огнот што беше паднал од небото врз пет градови, 
Stih7 | од  што  за  сведоштвото  на  безбожноста  остана  да  дими  опустошената земја и растенијата, чиј плод е ненавремен, а за споменик на една неверна душа е столбот од сол, кој стои таму. 
Stih8 | Зошто  тие,  откако  ја  презреа  мудроста, не само што си нанесоа повреда, затоа што не го познаа доброто, туку на живите им оставија и спомен за својата безумност, за да не можат да го сокријат она во што се беа заблудиле. 
Stih9 | А  мудроста  ги  спасува  од  неволји оние, што ѝ служат. 
Stih10 | Таа  го  водеше  на  прави  патишта праведникот  избеган  од  гневот  на неговиот брат, му го покажа царството Божјо  и  му  подари  знаење  за  светињите,  му  помогна  во  маките  и  трудовите негови изобилно ги награди. 
Stih11 | Кога  од  алчност  го  притиснуваа, таа застана пред него и го збогати, 
Stih12 | го  сочува  од  неговите  непријатели, го  стави  во  безопасност  кога  подмолно го напаѓаа; во жестоката борба - победа му подари, за да знае дека побожноста е од сѐ најсилна. 
Stih13 | Таа  не  го  остава  продадениот  праведник, а го спасува од грев; 
Stih14 | таа и во јамата слегна со него, не го остави кога беше во вериги, а потоа му донесе царски скиптар и власт над оние што го измачуваа, покажа дека се лажни  обвинувањата  против  него  и  слава вечна му подари. 
Stih15 | Таа го спаси светиот народ и родот беспрекорен од неговите мачители. 
Stih16 | Му влезе во душата на слугата Господов  и  им  се  спротивстави  на  страшните цареви со чуда и знаци. 
Stih17 | Таа ги наградува светиите за нивните трудови, по чуден пат ги води, дење им  е  закрила  од  жештината,  а  ноќе  -ѕвездена светлина. 
Stih18 | Таа ги преведе преку Црвеното Море, ги преведе преку голема вода. 
Stih19 | А непријателите нивни ги издави, а потоа  ги  исфрли  од  длабината  на  бездната. 
Stih20 | И така, праведниците им го одзедоа оружјето на неправедниците и со песна го  прославија  името  Твое,  Господи,  а раката Твоја победничка - еднодушно ја прославија; 
Stih21 | зашто мудроста им ја отвори устата на немите и детските јазици ги направи разбирливи. 
Глава11
Stih1 | Таа  ги  среди  нивните  работи преку раката на светиот пророк; 
Stih2 | Минуваа низ ненаселена пустина, во непреодни места шатори поставија; 
Stih3 | им се противставија на непријателите,  на  своите  противници  им  се  одмаздија. 
Жедта на Израилците и жедта на Египќаните 
Stih4 | А кога се измачуваа од жед, тие повикаа  кон  Тебе  и  вода  им  беше  дадена од  стрмна  карпа  и  гаснење  на  жедта  -од тврд камен. 
Stih5 | Зашто, она со што беа казнети нивните непријатели, со тоа, кога им беше потребно  ним  им  беше  направено  добрина: 
Stih6 | место извор од вода што вечно извира, разматена со крв што смрди, 
Stih7 | заради изобличување на нивната заповед  за  чедоморство,  Ти  ненадејно  им даде вода во изобилство; 
Stih8 | тогаш преку жедта им покажа како ги беше казнил нивните непријатели. 
Stih9 | Зашто  кога  беа  на  испитување,  макар и да беа подложени на милостивно вразумување,  тогаш  познаа  како  се  измачуваа осудените во гнев безбожници; 
Stih10 | зашто  нив  Ти  ги  испитуваше  како татко,  поучувајќи  ги,  а  оние,  како  разгневен цар ги осуди и ги измачи. 
Stih11 | И тие што не беа таму и оние што беа - еднакво пострадаа. 
Stih12 | Нив ги постигна двојна мака и воздивнувања од споменот на минатото. 
Stih13 | А кога слушнаа дека она што беше за  нив  казна,  ним  му  се  даде  тоа  како дар,  тогаш  тие  Го  почувствуваа  Господа. 
Stih14 | Од  Кого  порано,  како  од  отфрлен, се одрекоа со хули, по настаните Му се восхитуваа, откако ја претрпеа нееднаквата жед со праведните. 
Одмерена казна за Египќаните 
Stih15 | А  за  неразумните  помисли  на  нивната неправда, според кои во заблуда им служеа на неразумни влекачи и презрени чудовишта, Ти, за да ги казниш, им испрати мноштво животни неразумни, 
Stih16 | за да познаат дека со што некој греши - со тоа и се казнува. 
Stih17 | Не беше невозможно за Твојата сесилна рака, која го создаде светот од невообличена  граѓа,  да  испрати  против нив множество мечки и свирепи лавови, 
Stih18 | или  непознати  новосоздадени  лути ѕверови,  кои  дишат  со  огнен  здив,  или исфрлаат  облаци  дим  или  фрлаат страшни искри од очите, 
Stih19 | ѕверови  страшни,  кои  не  само  што би  можеле  на  ужасен  начин  да  ги  повредат, туку и страшно да ги погубат. 
Stih20 | А и без сето тоа, тие може да загинат само со еден здив, гонети од Твоето правосудие  и  уништени  од  духот  на Твојата сила; но Ти сѐ си уредил со број, мерка и тежина. 
Бог милува сѐ што создал 
Stih21 | Бидејќи  Ти  имаш  секогаш  голема сила, кој може да се дигне против силата на Твојата рака? 
Stih22 | Целиот  свет  е  пред  Тебе  како  прашинка  врз  терезија  или  како  капка  утринска роса, што паѓа на земјата. 
Stih23 | Ти  си  милостив  кон  сите,  зашто  сѐ можеш; гледаш низ прсти на човечките гревови за да се покајат. 
Stih24 | Зашто Ти милуваш сѐ што постои и не  се  гнасиш  од  ништо  што  си  го  создал; не си сакал да создадеш нешто што би го мразел. 
Stih26 | И  како  можеше  нешто  да  постои, ако Ти не го сакаше? Или како би се сочувало она што не е повикано од Тебе? 
Stih27 | Но  Ти  сѐ  поштедуваш,  зашто  сѐ  е Твое. Ти, Господаре, што го сакаш животот. 
Глава12
Stih1 | Твојот  неуништив  дух  живее  во сѐ. 
Постепено казнување на Хананците 
Stih2 | Затоа  постепено  ги  изобличуваш оние што се заблудиле и, напомнувајќи им во што згрешиле, ги вразумуваш, та, откако ќе отстапат од злото, да поверуваат во Тебе, Господи. 
Stih3 | И така, откако ги намрази древните жители на Твојата света земја, 
Stih4 | кои вршеа одбивни дела на вражање и идолски жртвувања, 
Stih5 | бездушни  убијци  на  деца,  на  жртвени  гозби  кои  јадат  утроби  од  човечко тело и крв на тајни собранија, 
Stih6 | и родителите, кои убиваа беспомошни души, одлучи да ги погубиш со рацете на татковците наши, 
Stih7 | та, земјата, што Ти е најдрага од сѐ, да ги прими достојните жители од чедата Божји. 
Stih8 | Но и нив, како луѓе, Ти ги поштеди откако им испрати стршени, како претходница  на  Твојата  војска,  за  да  ги  истребиш малку по малку. 
Stih9 | Иако  за  Тебе  не  беше  невозможно грешниците да им ги потчиниш на праведниците,  или  да  ги  истребиш  со страшни  ѕверови  или  со  збор  страшен одеднаш, 
Stih10 | но  Ти,  казнувајќи  ги  постепено, време за покајание им даваше, иако добро знаеше дека е тоа лукав пород и дека злото им е вродено и дека нивната мисла никогаш нема да се измени. 
Stih11 | Семето  нивно  уште  од  почеток  беше проколнато; и не од страв пред некого  ги  остави  неказнети  за  гревовите нивни. 
Stih12 | Зашто  кој  ќе  Ти  рече:  „Што  направи  Ти?”  Или,  кој  ќе  се  противстави на  Твојот  суд?  Или,  Кој  ќе  Те  обвини што си погубил народи кои си ги создал Ти? Или, Кој бранител ќе дојде при Тебе за да ги заштити неправедните луѓе? 
Stih13 | Зашто освен Тебе, нема Бог, Кој се грижи за сите, за да му докажуваш дека не си пресудил несправедливо. 
Stih14 | Ни цар, ни достоинственик не смее да дојде пред Твоите очи за оние што си ги погубил. 
Бог го управува светот со правда 
Stih15 | Бидејќи  си  праведен,  Ти  праведно управуваш, сметаш дека е недостојно за Твојата  сила  да  го  казниш  оној,  кој казна не заслужил. 
Stih16 | Зашто силата Твоја е извор на Твојата  правда,  и  поради  тоа  што  владееш со сѐ, можеш и да ги поштедиш сите. 
Stih17 | Силата  Твоја  ја  покажуваш  над оние, кои не веруваат во Твојата моќ; ја разобличуваш дрската смелост на оние, кои не Те признаваат; 
Stih18 | имајќи  голема  сила,  Ти  судиш  милостиво  и  нѐ  раководиш  со  голема милост, зашто твојата моќ секогаш е во Твојата волја. 
Бог го поучува Својот народ 
Stih19 | Со такви дела Ти го поучуваш Твојот  народ  -  дека  праведникот  треба  да биде  човекољубив,  а  на  Твоите  синови им  даваше  добра  надеж,  зашто  им  даваш покајание за гревовите. 
Stih20 | Зашто, ако и непријателите на Твоите  синови,  макар  виновни  за  смрт,  си ги  казнил  со  таква  добрина  и  благост, што  им  даваше  време  и  можност  да  се ослободат од злото, 
Stih21 | та со какво внимание си им судел на Твоите  синови,  на  чии  предци  им  даде со клетва и завет големи ветувања! 
Stih22 | И додека нас нѐ вразумуваш, нашите непријатели ги казнуваш илјада пати построго, така што, ние кога судиме, да мислиме  на  Твојата  благост  и  кога  нѐ судат - да чекаме помилување. 
Казна за оние што обожаваат животни 
Stih23 | Затоа  и  грешниците,  кои  живееја неразумно,  Ти  ги  измачуваше  со  нивните сопствени гревови, 
Stih24 | пави  деца,  за  богови  ги  почитаа  оние животни,  кои  дури  и  кај  непријателите нивни беа презрени. зашто  отидоа  предалеку  по  патиштата на заблудата; мамејќи се како глу
Stih25 | Затоа  како  на  глупави  деца  им  испрати казна за подбивање. 
Stih26 | Но, бидејќи не се вразумија од подбивната  казна,  доживеаја  заслужен Божји суд. 
Stih27 | Зашто, откако го видоа она истото, што  тие  самите  го  поднесуваа  со  негодување, и врз оние што ги сметаа за богови  и  од  кои  биваа  казнувани,  Го  познаа  вистинскиот  Бог  за  Кого  пред  тоа не сакаа ни да чујат, 
Stih28 | затоа и дојде врз нив голема осуда. 
Глава13
Обожавање на природата 
Stih1 | Сите луѓе по природа се суетни, оние кои не Го спознавале Бога, (Кој  постои  од  вечноста),  и  тие  кои  од видливите добра не можеле да го спознаат оној Кој е, па гледајќи ги Неговите дела, не Го познавале Него Уметникот, 
Stih2 | туку  ги  почитувале  за  богови,  кои управуваат  со  светот:  или  огнот,  или ветрот,  или  подвижниот  воздух,  или ѕвездениот  круг,  или  силните  води  или небеските светила. 
Stih3 | Зашто  ако,  восхитувајќи  се  на  нивната убавина, тие сили ги почитуваа за богови,  тогаш  тие  требаше  да  познаат колку  е  Господ  подобар  од  нив,  зашто Тој, Уметникот на убавото - ги создал и нив. 
Stih4 | Ако, пак, се чудеа на силата нивна и на нивното дејство, тие требаше од нив да  разберат  колку  посилен  е  Оној,  Кој нив ги создал, 
Stih5 | бидејќи  според  величината  и  убавината  на  созданијата  може  по  сличност да се познае Создателот на нивното битие. 
Stih6 | Но,  сепак  тие  заслужуваат  помал прекор,  зашто  можеби  се  заблудуваат, кога Го бараат Бога, сакајќи да Го најдат, 
Stih7 | зашто,  свртувајќи  се  кон  Неговите дела, тие испитуваат и се убедуваат преку  своите  очи  дека  сѐ  видливо  е  прекрасно. 
Stih8 | Но, сепак, не треба да им се прости. 
Stih9 | Бидејќи,  ако  можеле  да  придобијат толкаво знаење, така што можеле да го проучуваат  привремениот  свет,  зошто тогаш  веднаш  не  Го  нашле  неговиот Господар? 
Идолите: примерот со дрводелецот 
Stih10 | Но,  навистина,  за  жалење  се  оние, кои  својата  надеж  ја  полагаат  на  бездушни  творби,  кои  делата  на  човечки раце  ги  нарекуваат  богови  -  златото  и среброто,  уметнички  обработени  ликови на животни или безвреден камен, изделкан од човечка рака. 
Stih11 | Или,  пак,  кога  дрводелец  некој отсече  погодно  дрво,  грижливо  му  ја симне целата кора и, откако го изработи убаво, од него направи сад за некаква корисна употреба во животот, 
Stih12 | а деланките од работата ги употреби за готвење храна и потоа се нахрани, 
Stih13 | но  една  од  тие  деланки,  негодна  за ништо, криво дрво и глуждливо, го зема и  во  слободното  време  го  изделкува  со опитност  вешта,  па  сличен  го  направи на човечки лик, 
Stih14 | или  го  направи  да  личи  на  некое долно животно, го премачкува со оловна боја, потоа со црвена, му отстранува секој недостаток, 
Stih15 | и, откако приготви погодно за него место, го закачува на ѕидот, прицврстувајќи го претходно со железо. 
Stih16 | И така, за да не падне неговото дело,  однапред  се  грижи  за  него,  бидејќи знае дека тоа самото не може да си помогне,  зашто  е  идол  и  има  потреба  од помош. 
Stih17 | А  молејќи  се  пред  него  за  својот имот, за женидба и деца, тој не се срамува да му говори на тоа дрво што е без душа, 
Stih18 | и  да  бара  здравје  од  она  што  е  немоќно,  од  мртвото  -  да  бара  живот,  и помош да бара од она што е беспомошно,  да  го  моли  за  добро  патување  она што не може чекор да направи, 
Stih19 | за придобивка, за работа и за успех на рацете, коешто воопшто не може со раце да работи, за сила да го моли  најнемоќното. 
Глава14
Други примери за вера во лажни богови 
Stih1 | Некој  друг,  подготвувајќи  се  да плови и да преплови бесни води, повикува  на  помош  дрво,  послабо  и  од бродот што го носи, 
Stih2 | зашто,  стремежот  за  придобивка  го измислил  коработ,  а  градителот  вешто го направил. 
Stih3 | Но  со  него  управува  промислата Твоја, Оче, зашто Ти си го дал и патот по  морето  и  безопасната  патека  по  неговите бранови, 
Stih4 | покажувајќи  дека  Ти  можеш  да  избавиш  од  сѐ,  макар  некој,  и  без  опитност, по море да појде. 
Stih5 | Ти сакаш делата на Твојата мудрост да не бидат попусто; затоа луѓето си го доверуваат животот на најмало дрво, и се  избавуваат,  минувајќи  со  гемија  по брановите. 
Stih6 | Зашто  и  во  почетокот,  кога  беа  погубувани  горделивите  големи  јунаци, надежта  на  светот,  водена  од  Твојата рака, ја засолни во брод, и му остави на светот семе за род. 
Stih7 | Благословено е дрвото, преку кое се исполнува правдата! 
Stih8 | А  ракотвореното,  тоа  е  проклето,  а и оној што го направил - тој, затоа што го направил, а гнилежното дрво - затоа што е наречено бог. 
Stih9 | Бидејќи  еднакво  се  одвратни  пред Бога    и  безбожникот,  и  неговата  безбожност; 
Stih10 | и она што е направено и оној што го направил ќе бидат заедно казнети. 
Stih11 | Затоа и за паганските идоли ќе има суд,  зашто  тие  станаа  гадотија  меѓу Божјите  созданија,  соблазна  на  човечките души и стапица за нозете на неразумните. 
Потеклото на идолите со човечки лик 
Stih12 | Зашто  измислувањето  на  идоли  е почеток на блудот, а нивното откритие - изопачување на животот. 
Stih13 | Нив ги немало во почетокот, а и нема да ги има довека. 
Stih14 | Тие дојдоа во светот поради човечкото  славољубие,  затоа  им  е  досуден блискиот крај. 
Stih15 | Татко, скршен од тешка жалост поради  предвреме  умрен  син,  направил лик  на  своето  чедо,  па  довчерашниот мртов  човек,  отпосле  почнал  да  го  почитува како бог и на своите потчинети им определи тајни обреди и жртви. 
Stih16 | Во  текот  на  времето,  вкоренет  тој безбожен  обичај  бил  пазен  како  закон, и,  по  заповед  на  властодршците,  тоа што  било  извајано  -  било  почитувано како божество. 
Stih17 | Кога луѓето не можеле, поради далечното  му  живеалиште,  лично  некого да  почитуваат,  тогаш  правеле  лик  на оддалеченото лице: правеле видлив лик на  починат  цар,  па  иако  неприсутен  да му ласкаат како на присутен. 
Stih18 | А и за засилување почитувањето од страна  на  оние  што  не  го  познавале, помагало славољубието на уметникот, 
Stih19 | бидејќи тој, можеби од желба да му угоди на господарот, се трудел сличноста да ја направи што поубава; 
Stih20 | а народот, восхитен од убавината на творбата,  го  признавал  за  божество оној, кој малку пред тоа бил почитуван како човек. 
Stih21 | И тоа стана соблазна за луѓето, бидејќи тие, робувајќи ѝ на неволјата или на тиранството, му го предавале на каменот  и  дрвото  неискажливото  Божјо име. 
Последиците од идолопоклонството 
Stih22 | А потоа, како да не им било доволно тоа што се заблудиле во знаењето за Бога,  туку  живеејќи  во  голема  борба поради незнаењето, тоа големо зло уште го нарекуваат мир. 
Stih23 | Зашто,  или  ги  жртвуваат  децата, или  скришно  вршат  тајни  обреди,  или приредуваат  бесни  гозби  со  туѓи обичаи, 
Stih24 | тие веќе не ја пазат ни чистотата на телото, ниту чистотата на бракот, туку еден со друг, или подмолно се убиваат, или со прељуба се осквернуваат. 
Stih25 | молност,  расипност,  неверност,  бунтови,  клетвопрестапништво,  разграбување имоти, Сите нив без разлика ги надвладеале:  крвнина  и  убиство,  грабеж  и  под
Stih26 | неблагодарност,  осквернување  на душата,  злосторство  против  природата на половите, неред во брачниот живот, прељубодејство и нечесен живот. 
Stih27 | Служењето на идоли, недостојни да се  именуваат,  се  почеток,  причина  и крај на секое зло, 
Stih28 | бидејќи оние што им служат, или во веселбите  свои  беснеат,  или  лага  пророкуваат,  или  неправедно  живеат,  или брзо заклетва нарушуваат. 
Stih29 | Надевајќи  се  на  мртвите  идоли,  не мислат  дека  ќе  бидат  казнети,  зашто несправедливо се колнат. 
Stih30 | Но,  и  за  едното  и  за  другото  ќе  ги постигне казна: затоа што, служејќи им на  идолите,  го  искривиле  поимот  за Бога и што криво се колнеле и подмолно презирале сѐ што е свето. 
Stih31 | Зашто не силата на оние, во кои се заколнуваат,  туку  судот  над  оние  што згрешиле доаѓа веднаш по престапот на неправедните. 
Глава15
Верата го чува Израил од идолопоклонство 
Stih1 | Но,  Ти,  Боже  наш,  си  добар  и вистински, долготрпелив и милостиво управуваш со сѐ. 
Stih2 | Ако  и  грешиме,  ние  сме  Твои,  ја признаваме  Твојата  власт;  и  нема  да грешиме, кога знаеме дека сме признати за Твои. 
Stih3 | Знаењето  за  Тебе  е  полна  праведност,  а  познавањето  на  Твојата  власт  -почеток на бесмртноста. 
Stih4 | Нас  не  нѐ  примамува  лукавата  човечка  измислица,  ниту  бесплодниот труд на уметникот - ликови украсени со различни бои, 
Stih5 | погледот  врз  кои  предизвикува  кај безумните копнеж и желба кон бездушниот изглед на мртвиот лик. 
Stih6 | И оние што ги прават, и оние што ги сакаат, и оние што ги почитуваат - сите се  вљубеници  во  злото  и  достојни  за таквите надежи. 
Безумието на грнчарот што прави идоли 
Stih7 | Грнчарот  ја  гмечи  меката  глина  и грижливо изработува секаков сад за наша потреба; од една иста глина изработува  садови  за  чиста  и  за  нечиста  употреба - за сите еднакво; а за што ќе се употреби секој од нив  одлучува грнчарот. 
Stih8 | И  потоа  овој  човек  од  истата  глина изработува  ништожен  бог,  кој  пред малку и самиот од земја беше создаден и набргу ќе се врати таму, од каде што е земен, и ќе се побара долгот на неговата душа. 
Stih9 | Но тој не се грижи затоа што треба многу да работи, ни затоа што животот негов  е  краток,  но  тој  се  натпреварува со мајстори што прават од злато и сребро различни изработки и се огледува на оние  што  работат  со  бакар  и  се  гордее со своите гнасотии. 
Stih10 | Срцето негово е пепел, надежта негова  е  побезначајна  од  земниот  прав,  а животот попрезрен и од калта. 
Stih11 | Зашто  не  Го  познал  својот  Создател,  Кој  му  дувнал  душа  делотворна  и Кој му вдахнал дух на живот. 
Stih12 | Тие животот го сметаат за забава, а живеењето за трговија, зашто велат дека  од  сѐ  треба  да  се  извлече  придобивка, та дури и од злото. 
Stih13 | Но,  таквиот  знае  подобро  од  сите дека греши со тоа што од земја прави и садови и ликови. 
Безумното идолопоклонство на Египќаните 
Stih14 | Но, најнеразумни од сите и помалоумни и од самите доенчиња  се непријателите на Твојот народ, кој го угнетуваат, 
Stih15 | зашто  ги  почитуваат  како  богови сите  пагански  идоли,  кои  имаат  очи,  а не  гледаат;  имаат  ноздри,  а  не  дишат; имаат уши, а не слушаат, нивните прсти не допираат и нивните нозе не одат. 
Stih16 | Иако  човекот  ги  направил,  иако  ги направил со својот дух, но ниеден човек не може да направи бог, сличен на себеси. 
Stih17 | Бидејќи смртен, со своите безбожни раце прави мртво дело, затоа е над своите божества, зашто тој живеел, а тие -никогаш. 
Stih18 | Освен  тоа,  тие  почитуваат  најодвратни животни, што по својата глупавост се полоши од сите. 
Stih19 | Тие  не  се  убави  дури  и  по  изглед, како  другите  животни,  за  да  можат  да привлекуваат кон себе, туку се лишени од Божјата пофалба и од Неговиот благослов. 
Глава16
Израил нахранет, а неговите непријатели оставени без храна 
Stih1 | Затоа  тие  беа  достојно  казнети преку слични животни и измачувани од многу чудовишта. 
Stih2 | А место таква казна, Ти на народот Твој  добрини  му  правеше,  за  да  им  ги задоволиш нивните желби  Ти им подготви  необична  храна    вкусни  потполошки. 
Stih3 | Та оние, кои беа желни за храна, поради одвратниот изглед на испратените животни,  да  се  откажуваат  од  природната  потреба  за  храна,  а  овие,  кои  за кратко  време  претрпеа  скудност,  ги удостои да вкусат необична храна. 
Stih4 | Зашто  на  тие  мачители  требаше  да дојде  неодминлива  скудност,  додека  на Твоите чеда требаше само да им се покаже  -  колку  тешко  биле  измачувани нивните непријатели. 
Смртоносните животни и Бог Кој спасува 
Stih5 | И откако ги стигна страшен ѕверски бес  и  умираа  од  касање  на  змии  отровници, гневот Твој не отиде докрај. 
Stih6 | Но  само  за  кратко  време  беа  уплашени, за да се вразумат, добија знак за спасение - за да си ја спомнат заповедта на законот Твој, 
Stih7 | зашто кој ќе погледнеше, оздравуваше,  не  преку  она  во  што  погледуваше, туку преку Тебе, Спасителот на сите. 
Stih8 | А  и  со  тоа  им  покажа  и  на  нашите непријатели дека Ти си Оној, Кој избавува од секое зло; 
Stih9 | лек за спасување на нивниот живот, бидејќи беа заслужиле да бидат измачувани од нив. зашто тие беа убивани преку каснување од скакулци и муви, и не се најде 
Stih10 | А на Твоите синови не им напакостија ни забите на отровните змии, зашто  Твојата  милост  им  дојде  напомош  и ги исцели. 
Stih11 | Макар  и  да  беа  каснати,  за  да  си спомнат  за  Твоите  зборови,  набргу  оздравуваа, за да не паднат во длабока заборавност и да се лишат од Твојата помош. 
Stih12 | Нив не ги лекуваат ни билки ни мелеми, туку зборот Твој, Господи кој лекува сѐ! 
Stih13 | Ти  имаш  власт  над  животот  и  над смртта,  Ти  доведуваш  до  вратите  на пеколот и пак издигнуваш. 
Stih14 | Човекот по својата злоба може и да убие, но кога духот ќе излезе, тој не може  да  го  врати  и  одземената  душа  не може да ја избави. 
Градот и маната 
Stih15 | А од твојата рака не може да се избега, 
Stih16 | зашто  безбожниците  кои  не  сакаат да  Те  познаат,  се  казнети  со  силата  на Твојата десница; нив ги гонеа и дожд, и град,  и  бесни  бури,  и  оган  што  проголтува. 
Stih17 | Но  најчудно  од  сѐ  беше  тоа,  што огнот  покажуваше  поголемо  дејство среде  водата,  која  гасне  сѐ,  зашто  природата се бореше за праведниците. 
Stih18 | Понекогаш  пламенот  престануваше, за да не изгорат животните, испратени  против  безбожниците,  та,  тие  откако  ќе  го  видат  тоа,  да  разберат  дека ги прогонува Божјиот суд. 
Stih19 | А понекогаш среде водата бувнуваше  посилно  од  огнот,  за  да  ги  уништи неправедните дела на земјата. 
Stih20 | А Ти народот Твој со ангелска храна го хранеше и, без да се трудат, Ти им испрати од небото готов леб, кој имаше во себе секаква сладост, што му годеше секому според неговиот вкус. 
Stih21 | Зашто  својството  на  Твојата  храна ја  покажуваше  Твојата  љубов  спрема Твоите деца; за да ја задоволиш желбата на оној што јаде - ја менуваше според вкусот на секого од нив. 
Stih22 | И снегот и мразот издржаа на огнот и  не  се  стопија,  за  да  познаат  дека,  огнот што гори во град и блеска во дожд ги уништува плодовите на нивните непријатели, 
Stih23 | но  истиот  оган  за  да  се  нахранат праведните, ја губеше својата сила. 
Stih24 | Созданијата  што  Тебе  Ти  служат  -на  Создателот  свој,  ги  засилуваат  своите сили, за да ги казнат безбожните, а се смируваат за доброто на оние кои веруваат во Тебе. 
Stih25 | Затоа  тогаш  и  тие,  изменувајќи  се во сѐ, се покоруваа на Твојата благодат, која  ги  храни  сите,  според  желбата  на оние што имаат потреба, 
Stih26 | та Твоите синови, кои си ги возљубил,  Господи,  да  знаат  дека  не  изобилство од плодови го храни човекот, туку зборот  Твој  ги  чува  оние  што  веруваат во Тебе. 
Stih27 | Зашто  она  што  не  се  повреди  од огнот,  штом  ќе  се  огрееше  од  слабите зраци на сонцето, веднаш се растопуваше, 
Stih28 | за да се знае дека сонцето треба да го испреваруваме со благодарноста своја кон Тебе и, свртувајќи се кон изворот на светлината, на Тебе да Ти се поклонуваме. 
Stih29 | Зашто  надежта  на  неблагодарниот ќе се растопи како шушлек и ќе се излее како непотребна вода. 
Глава17
Темнината и огнениот столб 
Stih1 | Големи се и недостижни Твоите судови,  Господи,  затоа  непоучените души паднаа во заблуда. 
Stih2 | Зашто  беззакониците  затвореници на темнината, и заробеници на долгата ноќ, кои беа намислиле да го измачуваат светиот народ, затворајќи се во своите  куќи,  станаа  бегалци  од  вечната Промисла. 
Stih3 | Мислејќи  дека  нивните  тајни  гревови ќе останат сокриени, тие, под темниот  покрив  на  заборавот,  се  рассеале, силно преплашени и од сеништа избезумени, 
Stih4 | вот,  но  околу  нив  страшни  звуци  се огласуваа и во ужас ги доведуваа, и им се  јавуваа  грди  чудовишта  со  страшни лица; зашто и најскришното место, во кое се  затвораа,  не  ги  избавуваше  од  стра
Stih5 | никаква  огнена  сила  не  можеше светлина да им даде, ниту пак светлиот болскот  од  ѕвездите  можеше  да  ја  осветли таа мрачна ноќ. 
Stih6 | Им се јавуваа, така сами од себе, запалени клади полни со ужас и кога виденијата исчезнуваа, од страв избезумени, им се чинеа многу погрди. 
Stih7 | Паднаа  лагите  на  волшебното  знаење, фалбите за разум на подбив се изложија, 
Stih8 | зашто оние, што беа ветиле дека од болната  душа  ќе  го  прогонат  ужасот  и немирот,  и  самите  страдаа  од  смешен страв. 
Stih9 | И дури кога немаше ништо да трепне и да ги исплаши, движењето на животните  и  шушкањето  на  змиите  ги плашеше; тие умираа од страв, плашејќи се дури и од воздухот, од кој никаде не може да се избега, 
Stih10 | зашто злобата е плашлива, со своето сведоштво се осудува; злото секогаш го  зголемува,  кога  ќе  почне  совеста  да ја измачува, 
Stih11 | а  стравот  не  е  ништо  друго,  туку лишување од помошта што ја дава здравото размислување. 
Stih12 | Колку  е  помала  внатрешната  надеж,  толку  поголема  била  замислувана непознатата  причина,  од  која  произлегува маката. 
Stih13 | И  тие  во  таа,  навистина  неподнослива  ноќ,  излезена  од  длабините  на страшниот  пекол,  приготвувајќи  се  да заспијат обичен сон, 
Stih14 | час  бивале  измачувани  од  страшни привиденија,  час  раслабувани  од  очајание,  затоа  што  ги  напаѓал  ненадеен страв. 
Stih15 | И така, таму кој каде што се нашол, бил затворан во темница без окови. 
Stih16 | И земјоделец и овчар или работник во пустината, штом бил настигнат, ѝ се предавал на таа неизбежна неволја, 
Stih17 | густи гранки милозвучен глас на птичка се слуша, вода ли тече брзо и бучно или камења паѓаат со голем тресок, зашто сите беа врзани со едно јаже на  темнината.  Ветар  ли  бучи  или  меѓу 
Stih18 | дали тоа животни трчаат и скокаат, та не се гледаат, или најсвирепи ѕверови рикаат или се слуша одглас на планински длабини  сето тоа ги престрашуваше и истоштуваше. 
Stih19 | Зашто  целиот  свет  беше  осветлен со јасна светлина и без пречки ги извршуваше своите работи; 
Stih20 | само над нив беше распослана тешка ноќ  образот на темнината што понекогаш  ќе  ги  опфати;  но  тие  сами  за себе беа товар - потежок од темнината. 
Глава18
Огнениот столб 
Stih1 | А за твоите светии имаше најголема  светлина.  Оние,  слушајќи им  го  гласот,  а  не  гледајќи  го  нивниот лик,  блажени  ги  нарекуваа  затоа  што не страдаа. 
Stih2 | А за она што порано беа навредувани од нив и не им се одмаздуваа, им благодареа  и  ги  молеа  за  прошка,  што  ги присилувале да страдаат. 
Stih3 | Наместо  темнина  им  даде  огнен  -светол столб, за да им биде водач по непознатиот  пат,  благо  сонце  за  среќно патување. 
Stih4 | Египќаните  беа  заслужиле  да  бидат лишени  од  светлината  и  во  темнина  да бидат  затворени,  затоа  што  ги  беа  држале  затворени  синовите  Твои  преку кои,  на  светот  требаше  да  му  се  даде вечната светлина на Законот. 
Трагичната ноќ и ноќта на спасението 
Stih5 | Откако  решија  да  им  ги  избијат  новородените деца на светите луѓе, макар и  да  спасија  едно  потфрлено  дете,  за казна,  Ти  им  одзеде  многу  деца  и  нив самите ги погуби во големата вода. 
Stih6 | А  таа  ноќ  однапред  им  беше  јавена на нашите предци, та, знаејќи ги ветувањата во кои веруваа, спокојни да бидат. 
Stih7 | Твојот  народ  го  очекуваше  и  спасението на праведните и загинувањето на непријателите, 
Stih8 | зашто она со што ги казнуваше противниците,  со  тоа  истото  нѐ  прослави нас, повикувајќи нѐ при Себе. 
Stih9 | Тогаш  побожните  деца  на  праведниците тајно жртви принесуваа и еднодушно божествен закон уредија: светите луѓе еднакво да учествуваат и во добрини  и  во  опасности.  И  тогаш  ги  запеаја светите песни на татковците. 
Stih10 | А од спротивната страна се слушаше злогласниот вик на непријателите и тажниот лелек над оплакуваните деца. 
Stih11 | Со еднаков суд беа казнети и робот и  господарот;  истото  го  поднесуваше  и простиот човек и царот; 
Stih12 | сите  заедно  имаа  безброј  мртовци, умрени  од  иста  смрт;  живите  беа  премалку, за да ги погребат мртвите, зашто само во еден миг загина нивното најмило потомство. 
Stih13 | И  тие,  кои  поради  делата  на  нивните  маѓесници,  во  ништо  не  веруваа, кога  им  загинаа  нивните  првородени деца,  тогаш  признаа  дека  овој  народ  е син Божји, 
Stih14 | зашто додека тивко молчење исполнуваше  сѐ,  а  ноќта  во  својот  тек  беше стигнала до средината, 
Stih15 | од  небото  слезе,  од  царските  престоли    на  земјата,  предодреден  за  пропаст,  како  страшен  војник,  сесилниот Твој збор. 
Stih16 | Тој  носеше  остар  меч    неизменливата  Твоја  заповед  и,  откако  застана, исполни  сѐ  со  смрт;  тој  допираше  до небото и одеше по земјата. 
Stih17 | Тогаш одеднаш силно ги исплашија привиденија  на  ужасни  соништа  и  настана ненадеен страв; 
Stih18 | паѓаа  полумртви,  еден  овде,  друг таму,  си  кажуваа  еден  на  друг  зашто умираат, 
Stih19 | зашто соништата, што ги потресоа, однапред  им  го  беа  тоа  кажале,  за  да знаат зошто злото ги постигнало. 
Застапништвото на Арон во пустината 
Stih20 | Иако смртното искушение и праведници  допре,  та  многумина  и  од нив во пустината загинаа, но тој гнев не потраа долго, 
Stih21 | зашто  беспрекорен  човек  бргу  се застапи  за  нив,  вооружен  со  оружјето на својата служба, со молитва и кадиво за измирување, тој стана против гневот и на маките им стави крај, а со тоа покажа дека е слуга Твој; 
Stih22 | смртта не ја победи со телесна сила, ниту  со  силата  на  оружјето,  туку  само со зборот свој го победи напасникот, откако  ги  спомна  клетвите  и  заветите  на предците. 
Stih23 | Зашто, кога веќе со купишта лежеа еден  врз  друг,  тој  застана  сред  нив,  го сопре гневот и му го пресече патот кон живите. 
Stih24 | На  облеката  негова  беше  целиот свет и имињата славни на предците изрезани беа врз камења во четири реда, а Твоето име - врз дијадемата на главата негова. 
Stih25 | Пред тоа отстапи погубителот и се исплаши  од  него;  само  малку  го  осети гневот Твој, и му беше доволно. 
Глава19
Поминувањето низ Црвеното Море 
Stih1 | А  над  грешниците  продолжуваше  до  крај  немилостивиот  гнев, зашто  Тој  ги  предвиде  и  идните  нивни дела, 
Stih2 | дека  тие,  откако  ќе  им  дозволат  да појдат и откако ќе ги испратат брзо, ќе се предомислат и ќе ги подгонат; 
Stih3 | зашто,  наоѓајќи  се  уште  во  тага  и плачејќи над гробовите на умрените, на ум им падна луда помисла: да ги гонат оние, кои со молба ги беа испратиле. 
Stih4 | Кон тоа ги влечеше судбината, што ја  беа  заслужиле,  па  ги  заборавија  старите  маки,  за  да  ја  дополнат  казната  -на своите страдања уште едно да придодадат, 
Stih5 | народот Твој да оди на славно патување, а тие да најдат необична смрт. 
Stih6 | Сѐ што е создадено, одново да ја измени  својата  природа,  потчинувајќи  се на  особени  заповеди,  та  синовите  Твои да бидат запазени неповредени. 
Stih7 | Се појави облак и со сенката своја го сокри  логорот,  а  таму  каде  пред  тоа имаше  вода  -  се  покажа  сува  земја:  во Црвеното Море се појави слободен пат, а бурната бездна стана зелена рамнина. 
Stih8 | Закрилувани  од  Твојата  рака,  тие поминаа  низ  неа,  гледајќи  чуда  невидени. 
Stih9 | Беа како коњи на пасиште, како јагниња скокаа, славејќи Те Тебе, Господи, Избавителот свој; 
Stih10 | зашто  уште  го  помнеа  она  што  се беше случило: како место животни други  да  роди,  земјата  комарци  даваше,  а реката,  место  риби,  множество  жаби исфрли. 
Stih11 | А потоа видоа и нов вид птици, кога, поттикнати од желба, се молеа да им се даде повкусна храна; 
Stih12 | а за нивна утеха, од морето долетаа потполошки, 
Египќаните и омразата кон туѓинците 
Stih13 | а  грешните  ги  постигна  казна  со знаци, на кои им претходеа силни грмотевици.  Справедливо  пострадаа  поради својата  злоба;  со  силна  омраза  ги  ненавидеа туѓинците: 
Stih14 | едни не примаа непознати туѓинци, а  овие  и  своите  придојдени  добротвори ги заробија. 
Stih15 | И не само тоа, туку за нив и суд ќе има, зашто другите ги одбиваа туѓинците, 
Stih16 | а овие, откако ги примија со радост, им  дадоа  да  се  ползуваат  со  еднакви права, а потоа почнаа да ги измачуваат со страшна работа. 
Stih17 | Затоа беа поразени со слепило како оние  некогаш  пред  вратата  на  праведникот,  ги  обгрна  темнина  густа  и  секој ја бараше својата врата. 
Бог создава нова хармонија 
Stih18 | Така самите стихии се изменија, како што се менуваат гласовите на харфата,  останувајќи  сепак  звуци;  ова  може јасно  да  се  разбере  кога  внимателно  се проучува минатото. 
Stih19 | Зашто земните животни во водни се претворија, а оние што пливаа во водите - на суво излегуваа. 
Stih20 | Огнот  ја  задржа  својата  сила  и  во водата, а водата го загуби својството да гасне; 
Stih21 | пламенот, пак, не го уништи месото на животните, кога сред него одеа, ниту се  топеше  во  него  небесната  храна  -лесно топива, како снег. 
Последна пофалба 
Stih22 | Така, Господи, Ти во сѐ го издигна и го прослави Твојот народ и не го остави, туку секогаш и секаде остана со него. 
