ВТОРО ПОСЛАНИЕ ДО ТИМОТЕЈ
***Второ послание  до Тимотеј | 2 Тим***

Вовед
Второто послание до Тимотеј се чини дека е напишано во Рим (1,17). Павле таму се соочува со ропство (2,9) и се чувствува изолиран (4,10;16). Дојден на крајот од сопственото делување (4,6), ги упатува своите препораки до оној кој за него бил соработник полн со љубов (1,2).
Апостолот започнува со благодарност кон Бога за љубовта и верата на Тимотеј. Во согледувањето на страдањата и спротивставувањата на кои наидуваат служителите на Евангелието, тој му препорачува на Тимотеј да биде полн со цврстина во докажувањето и соборството со храброст „како добар војник на Исус Христос“ (2,3). Тој го притиска да внимава на оние кои предизвикуваат празни расправии, кои не служат за ништо и оддалечуваат од верата. Тој го повикува да го следи неговиот пример и го поканува да остане верен во поучувањето од Светото Писмо, кое тој го примил уште од неговата младост (2,14-4,5). На крајот од своето послание, апостолот ја спомнува драматичната лична состојба постојано изразувајќи Му благодарност на Господ што му помага (4,6-22). Апостолот покажал уште од почетокот добра волја во служба на Евангелието (4,7). За сето време, читателите на посланието се повикуваат да ја бијат истата битка, без стравување од непријателството на противникот, во вера, стрпливост, љубов и истрајност.


Глава1
Поздрав
Stih1 | Павле, апостол на Исус Христос по волјата Божја, според ветувањето на животот, животот во Христос Исус,
Referenca: 1,1 | referenci: Рим 1,1
Stih2 | до Тимотеј, возљубеното чедо. Благодат, милост и мир од Бог Отецот и од Христос Исус, нашиот Господ!
Благодарност и поттик кон верност
Stih3 | Му благодарам на Бога, Кому уште од прародителите Му служам со чиста совест, додека постојано те споменувам во молитвите свои дење и ноќе;
Referenca: 3 | referenci: Дела 23,1 24,16 Рим 1,9 Фил 3,5
Stih4 | сеќавајќи се за твоите солзи, копнеам да те видам, за да се исполнам со радост,
Referenca: 4 | referenci: 4,9.21
Stih5 | спомнувајќи си за нелицемерната вера кај тебе, која најпрвин се всели во твојата баба Лоида и во мајка ти Евника, а убеден сум дека ја има и во тебе.
Referenca: 5 | referenci: 3,14-15 Дела 16,1
Stih6 | Поради тоа ти напомнувам да ја распалуваш Божјата дарба, која ја имаш во себе преку полагањето на моите раце.
Referenca: 6 | referenci: 1 Тим 4,14
Поттик на верна битка за Евангелието
Stih7 | Зашто Бог не ни даде дух на страв, туку дух на сила, љубов и разбраност.
Referenca: 7 | referenci: Рим 8,15 1 Јн 4,18
Stih8 | И така, не срамувај се од сведочењето за нашиот Господ Исус Христос, ниту од мене, затвореникот за Него, туку стани соучесник во страдањата за Евангелието Христово по силата на Бога,
Referenca: 8 | referenci: Лк 9,26 Рим 1,16 Ефес 3,13
Stih9 | Кој нѐ спаси и нѐ повика кон свето звање, не поради нашите дела, туку по Својата добра волја и благодатта, што ни е дадена во Христос Исус пред вечни времиња,
Referenca: 9 | referenci: Рим 8,28 Ефес 2,8-9 Тит 3,5
Stih10 | а откриена сега со јавувањето на нашиот Спасител Исус Христос, Кој ја уништи смртта и го осветли животот и нераспадливоста преку Евангелието,
Referenca: 10 | referenci: Рим 6,9 8,2 1 Кор 15,54-57 Ефес 1,9.10 Тит 2,11 3,4 Евр 2,14-15
Stih11 | за кое сум поставен како проповедник, апостол и учител на незнабошците.
Stih12 | Затоа и го трпам тоа; но не се срамувам, зашто знам во Кого сум поверувал и уверен сум дека Тој е моќен мојот залог да го запази за оној ден.
Referenca: 12 | referenci: 1 Кор 1,8
Stih13 | Имај ги, како пример, здравите зборови што си ги чул од мене, со вера и љубов во Христос Исус!
Referenca: 13 | referenci: 1 Тим 6,3
Stih14 | Запази го добриот залог преку Светиот Дух, Кој живее во нас!
Referenca: 14 | referenci: Рим 5,5 1 Тим 6,20
За вистинското пријателство
Stih15 | Го знаеш тоа дека мене ме напуштија сите во Азија, меѓу кои и Фигел и Ермоген.
Referenca: 15 | referenci: 4,16
Stih16 | Господ нека му даде милост на домот на Онисифор, зашто многупати ме успокои и не се посрами од моите окови.
Referenca: 16 | referenci: 4,19
Stih17 | А, кога дојде во Рим, грижливо ме побара и ме најде.
Stih18 | Господ нека му даде да најде милост во Него во оној ден! А колку служеше тој во Ефес, ти тоа најдобро го знаеш.
Глава2
Поднесувај ги страдањата како добар војник
Stih1 | Чедо мое, зајакнувај во благодатта што ти е дадена од Христос Исус,
Stih2 | и сѐ што си чул од мене пред многу сведоци, предај го на верни луѓе кои се способни и други да научат.
Referenca: 2,2 | referenci: 1 Тим 4,14 6,12
Stih3 | Па така, поднесувај ги страдањата како добар војник на Исус Христос.
Referenca: 3 | referenci: 1 Тим 4,10
Stih4 | Зашто никој кој служи како војник не се вплетува во работите на секојдневниот живот, за да му угоди на својот војсководач.
Stih5 | А, ако пак, некој се натпреварува, нема да добие венец доколку не се борел според правилата.
Referenca: 5 | referenci: 1 Кор 9,25
Stih6 | Земјоделецот што се труди прв треба да вкуси од плодот.
Referenca: 6 | referenci: 1 Кор 3,6-9 9,7.10
Stih7 | Размисли што ти зборувам и Господ ќе ти даде да разбереш сѐ!
Спомни си за воскреснатиот Исус
Stih8 | Спомнувај си Го Господ Исус Христос од Давидовото семе, Кој воскресна од мртвите, според моето Евангелие,
Referenca: 8 | referenci: Мт 1,1 Дела 13,30 Рим 1,3-4 1 Кор 15,4.20 Фил 1, 12-14
Stih9 | поради кое страдам дури до окови, како злосторник. Но словото Божјо не може да се стави во окови.
Referenca: 9 | referenci: Лк 23,32 Ефес 3,1 Фил 1, 13-17
Stih10 | Затоа сѐ трпам заради избраните, за да добијат и тие спасение во Христос Исус со вечна слава.
Referenca: 10 | referenci: Кол 1,24 1 Сол 2,12
Stih11 | Верни се зборовите: Ако со Него сме умреле, со Него и ќе живееме.
Referenca: 11 | referenci: Рим 6,5 1 Тим 1,15 3,1 4,9 Тит 3,8
Stih12 | Ако истраеме, со Него и ќе царуваме. А ако се одречеме од Него, и Тој ќе се одрече од нас.
Referenca: 12 | referenci: Мт 10,33 Лк 12,9 Рим 8,17
Stih13 | Ако не сме верни, Тој останува верен, бидејќи Сам Себе не може да се одрече.
Referenca: 13 | referenci: 4 Мојс 23,19 Рим 3,3.4 1 Кор 1,9 Тит 1,2 Евр 6,18
Распространувај го правилно Словото на вистината
Stih14 | Ова напомнувај го заколнувајќи се пред Господ за да не се препираат, зашто препирките ништо не помагаат, а само им штетат на оние што слушаат.
Referenca: 14 | referenci: 1 Тим 1,4
Stih15 | Погрижи се пред Бога да се докажеш како работник кој нема од што да се срами кога верно го проповеда словото на вистината.
Referenca: 15 | referenci: 1 Тим 4,6 Тит 2,7-8
Stih16 | А од непристојни и празни зборови бегај, зашто тие ги водат луѓето уште повеќе кон безбожност.
Referenca: 16 | referenci: 1 Тим 1,4 4,7
Stih17 | И словото нивно ќе се пренесува како жива рана. Такви се Именеј и Филит,
Referenca: 17 | referenci: 1 Тим 1,20
Stih18 | кои застранија од вистината, говорејќи дека воскресението веќе се збиднало, и со тоа им попречуваат во верата на некои.
Referenca: 18 | referenci: 1 Тим 6,21
Основата поставена од Бог
Stih19 | Но Божјата цврста основа стои непоколебливо, имајќи го овој печат:„Ги познава Господ оние кои се Негови“ и „Да отстапи од неправда секој што го изговара името Господово!“
Referenca: 19 | referenci: 3 Мојс 24,16 4 Мојс 16,5 16,26 Ис 26,13 35,3 Јн 10,14 1 Кор 8,3 Ефес 2,20
Stih20 | Во голем дом има не само златни и сребрени садови, туку и дрвени и глинени; и едните се за почесна употреба, а другите за нечесна.
Referenca: 20 | referenci: Рим 9,21 1 Кор 3,12
Stih21 | И така, ако некој се очисти од тоа, тој ќе биде сад за почест, осветен, приспособен за употреба на господарот и приготвен за секое добро дело.
Referenca: 21 | referenci: 3,17
Слуга на Господ
Stih22 | Одбегнувај ги, исто така, и младешките копнежи, и стреми се кон праведноста, верата, љубовта, мирот со оние што Го повикуваат Господ од чисто срце!
Referenca: 22 | referenci: Гал 5,22 1 Тим 6,11
Stih23 | Глупави и празни расправии избегнувај, знај дека тие породуваат кавги!
Referenca: 23 | referenci: 1 Тим 1,4 4,7
Stih24 | А слугата Господов не треба да влегува во расправии; туку да биде кроток кон сите, способен да поучува и да поднесува зло,
Referenca: 24 | referenci: Ис 42,3 Мт 12,19 1 Тим 3,2-3 Тит 1,7
Stih25 | со кротост да ги превоспитува противниците за да би можел Бог да им даде покајание, за да ја познаат вистината,
Referenca: 25 | referenci: Гал 6,1 1 Тим 2,4
Stih26 | и да се ослободат од мрежата на ѓаволот кој ги уловил живи за да ја исполнуваат неговата волја.
Referenca: 26 | referenci: 1 Јн 2,14
Глава3
За последните денови
Stih1 | Но ова знај го: во последните денови ќе настанат тешки времиња.
Referenca: 3,1 | referenci: 1 Тим 4,1
Stih2 | Зашто луѓето ќе станат себељубиви, среброљубиви, самофалци, горделивци, хулители, непокорни кон родителите, неблагодарни, неправедни, безбожници,
Referenca: 2 | referenci: Рим 1, 29-31
Stih3 | непомирливи, клеветници, невоздржливи, нескротливи, недоброљупци,
Stih4 | предавници, пребрзи, надуени, повеќе сластољубиви отколку богољубиви,
Stih5 | на изглед побожни, а од силата на Бога се одрекле. И од нив бегај!
Referenca: 5 | referenci: Мт 7,15.21 24,4.24 Кол 2,23 Тит 1,16
Stih6 | Кон нив припаѓаат и оние што се завлекуваат по куќите и измамуваат жени што се претоварени со гревови и обземени од разни похоти,
Referenca: 6 | referenci: Дела 17,21 Тит 1,11
Stih7 | жени, кои секогаш се учат и никогаш не можат да дојдат до спознание на вистината.
Referenca: 7 | referenci: Јн 8,32 1 Тим 2,4
Stih8 | Па, како што Јаниј и Јамвриј му се противеа на Мојсеј, така и тие ѝ се противат на вистината, бидејќи се луѓе со изопачен ум, отпаднати од верата.
Referenca: 8 | referenci: 1 Тим 6,5
Stih9 | Но нема да успеат повеќе, зашто безумието нивно ќе им стане јасно на сите, како што се случи и со оние двајца.
Stih10 | Ти го следеше моето учење, поведение, целта, верата на мојата великодушност, љубовта, трпеливоста,
Referenca: 10 | referenci: 1 Кор 13,13
Stih11 | на моите прогони и страдања, што ми се случија во Антиохија, и во Иконија, и во Листра, какви прогони претрпев; и од сѐ Господ ме избави.
Referenca: 11 | referenci: Дела 13,50 14,5.19
Stih12 | А и сите, што сакаат да живеат побожно во Христос Исус ќе бидат гонети.
Referenca: 12 | referenci: Јн 15,20 Дела 14,22 1 Сол 3,4
Stih13 | А лошите луѓе и лажливците ќе напредуваат во злото, како заблудувачи и заблудени.
Stih14 | Но ти остани во тоа што си го научил и што ти е поверено, знаејќи од кого си го научил,
Referenca: 14 | referenci: 1,5 2,2
Stih15 | бидејќи уште од малечок ги познаваш Светите Писанија, што можат да те направат мудар за спасение преку верата во Христос Исус.
Referenca: 15 | referenci: Јн 5,39
Stih16 | Целото Писмо е од Бога вдахновено и полезно за поука, за казнување, поправање и поучување во праведност,
Referenca: 16 | referenci: Рим 15,4 1 Кор 10,6 3 Птр 1,21
Stih17 | за да биде Божјиот човек усовршен и совршено подготвен за секое добро дело.
Referenca: 17 | referenci: 2,21
Глава4
Проповедај го Словото
Stih1 | И така, те заколнувам пред Бога и нашиот Господ Исус Христос, Кој ќе им суди на живите и мртвите, кога ќе дојде Тој и Неговото царство:
Referenca: 4,1 | referenci: Дела 10,42 1 Тим 6,14 1 Птр 4,5
Stih2 | проповедај го словото, настојувај во погодно време и во невреме, укорувај, забранувај, советувај со голема долготрпеливост и поука.
Referenca: 2 | referenci: Дела 20,20.31 1 Тим 4,1
Stih3 | Зашто ќе дојде време кога луѓето нема да го слушаат здравото учење, но, водени по своите похоти, ќе си изберат учители да им го залажат слухот;
Referenca: 3 | referenci: 1 Тим 1,10
Stih4 | тие ќе го одвратат слухот свој од вистината и ќе се свртат кон бајки.
Referenca: 4 | referenci: 1 Тим 1,4
Stih5 | Но ти во сѐ биди трезвен, претрпи зло, направи дело достојно на благовестител, службата своја исполнувај ја добро!
Настапува времето за заминување
Stih6 | Зашто јас веќе се изливам како жртва леаница, а времето за моето заминување настапи.
Referenca: 6 | referenci: Фил 2,17
Stih7 | Добро се борев, патот го завршив, верата ја запазив.
Referenca: 7 | referenci: 1 Тим 1,18 6,12
Stih8 | Понатаму ме очекува венецот на правдата, што ќе ми го даде во оној ден Господ, праведниот Судија; но не само мене, туку и на сите кои се радуваат на Неговото појавување.
Referenca: 8 | referenci: 1 Кор 9,25 Фил 3,14 1 Тим 6,14 Јк 1,12 1 Птр 5,4 Откр 2,10
Последни пораки
Stih9 | Погрижи се да дојдеш кај мене скоро!
Referenca: 9 | referenci: 1,4
Stih10 | Зашто Димас ме остави, бидејќи го засака сегашниот свет, и отиде во Солун; Крискент – во Галатија, Тит – во Далмација. Само Лука е со мене.
Stih11 | Земи го Марко и доведи го со себе, зашто ми е нужен во службата!
Referenca: 11 | referenci: Дела 12,12.25 13,13 15,37-39 Кол 4,10.14 Фил 1,24
Stih12 | А Тихик го пратив во Ефес.
Referenca: 12 | referenci: Дела 20,4 Кол 4,7-8 Ефес 6, 21-22
Stih13 | Кога ќе дојдеш, донеси ја наметката што ја оставив во Троада, кај Карп и книгите, а особено пергаментите.
Referenca: 13 | referenci: Дела 20,6
Stih14 | Ковачот Александар ми направи големо зло. Ќе му врати Господ според делата негови!
Referenca: 14 | referenci: 2 Сам 3,39 Пс 28,4 62,13 Изреки 24,12 Рим 2,6 1 Тим 1,20
Stih15 | Од него пази се и ти, бидејќи тој необично многу се воспротиви на нашите зборови!
Stih16 | При мојата прва одбрана никого немаше кај мене: сите ме оставија. Нека не им се прими за грев!
Referenca: 16 | referenci: 1,15
Stih17 | Но Господ беше со мене и ме закрепна, та преку мене да се утврди Благовестието и да чујат сите незнабошци; и јас се избавив од устата на лавот.
Referenca: 17 | referenci: Дан 6,21 Мт 10,19 Фил 1,19 Кол 4,3
Stih18 | Господ ќе ме избави од секакво лошо дело и ќе ме запази за Своето небесно царство. Нему слава во вечни векови. Амин!
Referenca: 18 | referenci: Рим 16,27
Завршни поздрави
Stih19 | Поздрави ги Прискила и Акила, и Онисифоровиот дом.
Referenca: 19 | referenci: Дела 18,2
Stih20 | Ераст остана во Коринт. А Трофим го оставив болен во Милит.
Referenca: 20 | referenci: Дела 19,22 20,4
Stih21 | Побрзај да дојдеш пред зимата! Те поздравуваат Евул, Пуд, Лин, Клавдија и сите браќа.
Stih22 | Господ Исус Христос нека е со твојот дух! Благодат на сите вас! Амин!
