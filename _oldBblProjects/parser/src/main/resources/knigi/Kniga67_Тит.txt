ПОСЛАНИЕ ДО ТИТ
***Послание до Тит | Тит***

Вовед
Тит бил христијанин од нејудејско потекло (Гал. 2,1-3). Тој бил еден од придружниците на Павле и одиграл важна улога при измирувањето на Коринтјаните со апостолот (2 Кор. 7,6-16). Во моментот кога ова послание му било упатено, Павле се наоѓал на Крит; апостолот го назначил за надгледник(епископ) на активностите и организацијата на Црквата на тој остров (1,5).
Уводот на посланието содржи краток преглед на пораката на апостолот(1,1-4). Продолжението на првата глава е посветено на одликите на одговорните луѓе на Црквата (1,5-16). Во втората глава, Тит добива совети кои се однесуваат на разни групи со кои тој се занимава во Црквата: старци, остарени жени (кои требале да ги поучуваат помладите жени), млади луѓе или робови(2,1-15).
Во третата глава ги прикажува должностите на христијаните, неопходноста да се живее во мир и да се одбегнуваат поделби (3,1-11), а потоа завршува со лични препораки и поздрави (3,12-15). Читателот лесно ќе открие дека пораката на ова послание не се однесува исклучиво на личноста и работата на Тит. Би можел да се донесе истиот заклучок и за двете посланија до Тимотеј. Всушност проблемите што тука се разгледуваат се оние кои постојано се поставуваат во Црквата, како оној за организирањето на заедниците, или пак за поведението на одговорните луѓе и на верниците кои ги сочинуваат заедниците.


Глава1
Поздрав
Stih1 | Павле, слуга Божји и апостол на Исус Христос за верата на Божјите избраници и за спознавање на вистината по побожноста,
Referenca: 1,1 | referenci: Рим 1,1 Фил 1,1
Stih2 | со надеж за вечниот живот, што пред вечни времиња го вети Бог, Кој не лаже,
Referenca: 2 | referenci: 2 Мојс 23,19 2 Тим 2,13
Stih3 | во свое време го јави словото Свое преку пораката што ми ја довери мене по заповед на нашиот Спасител, Бог,
Referenca: 3 | referenci: Дела 1,7 Рим 3,26 1 Тим 1,1
Stih4 | до Тит, моето вистинско чедо по заедничката вера. Благодат, милост и мир од Бог Отецот и од Господ Исус Христос, нашиот Спасител!
Referenca: 4 | referenci: 2 Кор 2,13 8,23 Гал 2,3 1 Тим 1,2 2 Тим 4,10
Задолженијата на Тит во Крит
Stih5 | Затоа те оставив во Крит, за да го довршиш несвршеното и во сите градови да поставиш презвитери, како што ти бев порачал:
Stih6 | ако е некој непорочен, маж на една жена и има деца верни, што не се укорувани за блудство или непокорност.
Referenca: 6 | referenci: 1 Тим 3,2-7
Stih7 | Бидејќи епископот, како Божји распоредник, не треба да е порочен, ни гневлив, ни пијаница, ни тепач, ни лаком за гнасна печалба,
Referenca: 7 | referenci: 1 Тим 3,15 Евр 3,2
Stih8 | туку гостољубив, доброљубив, трезвен, справедлив, свет, воздржлив;
Referenca: 8 | referenci: 1 Тим 3,2-7 2 Тим 2, 24-26 1 Птр 5,2
Stih9 | кој се придржува до вистинското слово, онака како што е научен, та да биде силен и да поучува во здравото учење, и да ги побива оние кои се противат.
Referenca: 9 | referenci: 2,1 1 Тим 1,10 2 Тим 4,3
Лажните учители
Stih10 | Зашто има и мнозина непокорни, празнословци и измамници, а особено меѓу обрезаните,
Referenca: 10 | referenci: 1 Тим 4,1 2 Тим 3,13
Stih11 | на кои треба да им се затвори устата: тие растураат цели домови, учејќи на она што не треба, поради одвратна печалба.
Referenca: 11 | referenci: 2 Тим 3,6 1 Птр 5,2
Stih12 | Еден од нив, нивни пророк, беше рекол: „Критјаните се секогаш лажливци, зли ѕверови, мрзливи мешишта.“
Stih13 | Тоа сведоштво е вистинско. Поради таа причина укори ги строго за да бидат здрави во верата,
Referenca: 13 | referenci: 2 Тим 4,2
Referenca: 13 | referenci: Фил 2,30
Stih14 | и да не слушаат јудејски бајки и заповеди од луѓе, кои одвраќаат од вистината.
Referenca: 14 | referenci: 1 Тим 1,10 4,7
Referenca: 14 | referenci: 2 Кор 9,7 1 Птр 5,2
Stih15 | За чистите е сѐ чисто, а за осквернетите и неверните нема ништо чисто; напротив, ним им се осквернети и умот и совеста:
Referenca: 15 | referenci: Мт 15,11 15,18-20 23,25-26 Рим 14, 14-20
Stih16 | тие зборуваат дека Го познаваат Бога, а со делата свои Го одречуваат, бидејќи се одвратни, непокорни и неспособни за никакво добро дело.
Referenca: 16 | referenci: 2 Тим 3,5 1 Јн 1,6 2,4
Referenca: 16 | referenci: 1 Кор 7,22
Глава2
Вистинското учење
Stih1 | А ти, пак, зборувај го она што се согласува со здравото учење.
Referenca: 2,1 | referenci: 1,9 1 Тим 1,10 2 Тим 4,3
Stih2 | Старците да бидат трезвени, целомудрени, чисти, здрави во верата, во љубовта, во трпението;
Referenca: 2 | referenci: 1 Кор 13,13 1 Тим 5,1-2 6,11
Stih3 | старичките, исто така, да живеат како што им прилега на светии – да не клеветат, да не се предаваат на многу вино, да учат за добро,
Referenca: 3 | referenci: 1 Тим 3,11
Stih4 | за да ги вразумуваат невестите да ги сакаат мажите свои и децата свои;
Stih5 | да бидат целомудрени, чисти, добри домаќинки, благи, покорни на своите мажи, та да не се хули словото Божјо.
Referenca: 5 | referenci: Ефес 5,22 Кол 3,18 1 Тим 2,12
Stih6 | Исто така, советувај ги младежите да бидат чесни,
Stih7 | а во сѐ претстави се сам како образец за добри дела, покажувајќи чистота во учењето, нерасипаност, чесност:
Referenca: 7 | referenci: 2 Сол 3,7 1 Тим 4,12 1 Птр 5,3
Stih8 | слово здраво, без укор, та да се посрами противникот, бидејќи не ќе има да рече ништо лошо за нас.
Referenca: 8 | referenci: 1 Тим 1,10 5,14 1 Птр 2,15
Stih9 | Советувај ги слугите да ги слушаат своите господари, да им угодуваат во сѐ, не противречејќи им;
Referenca: 9 | referenci: Ефес 6,5-8 1 Тим 6,1 1 Птр 2,18
Stih10 | да не крадат, туку во сѐ да покажуваат добра вера, та науката на нашиот Спасител, Бог, да ја украсуваат во сѐ.
Referenca: 10 | referenci: Фил 1, 18-19 1 Тим 1,1
Stih11 | Бидејќи се јави Божјата благодат, спасителна за сите луѓе.
Referenca: 11 | referenci: 3,4
Stih12 | Таа нѐ учи да ги отфрлиме нечесноста и похотите од овој свет, чесно, праведно и побожно да поживееме во овој век,
Referenca: 12 | referenci: 1 Јн 2,16
Stih13 | да чекаме да се исполни блажената надеж и да се јави славата на великиот Бог и Спасител, нашиот Исус Христос,
Referenca: 13 | referenci: 1 Кор 1,7 Фил 3,20 2 Тим 4,8
Stih14 | Кој се даде самиот Себе за нас, за да нѐ избави од секакво беззаконие и да нѐ очисти, та да Му бидеме народ избран, ревносен кон добри дела.
Referenca: 14 | referenci: 2 Мојс 19,5 5 Мојс 4,20 7,6 14,2 Пс 130,8 Рим 3,24 Гал 1,4 1 Тим 2,6 1 Птр 2,9
Stih15 | Ова зборувај го, советувај и изобличувај со полна власт; никој да не те презира.
Referenca: 15 | referenci: 1 Тим 4,12 1 Птр 3,13
Глава3
Христијанското поведение
Stih1 | Напомнувај им да се покоруваат на началствата и властите, да бидат готови за секое добро дело,
Referenca: 3,1 | referenci: Рим 13,1 1 Тим 2,2 1 Птр 2,13
Stih2 | никого да не хулат, да не се караат, туку да бидат мирни, и да покажуваат секаква кроткост кон сите луѓе.
Referenca: 2 | referenci: Фил 4,5 1 Сол 3,12
Stih3 | Бидејќи и ние некогаш бевме неразумни, непокорни, заблудени, бевме робови на желби и на разни сладострастија, живеевме во злоба и завист, бевме одвратни, се мразевме еден со друг.
Referenca: 3 | referenci: Рим 1,29 3,21-26 1 Кор 6,11 Ефес 2,5 5,8
Stih4 | А кога се јави добротата и човекољубието на нашиот Спасител, Бог,
Referenca: 4 | referenci: 1,3 2,10.11
Stih5 | Тој нѐ спаси, но не според извршените од нас праведни дела, туку по Својата милост, преку бањата на преродување – и обновувањето од Светиот Дух,
Referenca: 5 | referenci: Јн 3,3.5.8 Ефес 2,8-9 5,26 2 Тим 1,9
Stih6 | Кого изобилно Го излеа на нас преку Исус Христос, нашиот Спасител,
Referenca: 6 | referenci: Јоил 3,1.2 Дела 2,4
Stih7 | та оправдани со Неговата благодат да станеме по надеж наследници на вечниот живот.
Referenca: 7 | referenci: Рим 3,24 8,17.24
Stih8 | Верни се тие зборови; и јас сакам да го утврдуваш тоа, та оние што поверувале во Бога, да се трудат и да се грижат за добри дела: ова е полезно и добро за луѓето.
Referenca: 8 | referenci: 1 Тим 1,15
Stih9 | А од глупави распрашувања и родословија на племињата, од препирки и расправии, по однос на Законот, клони се, зашто се бесплодни и празни.
Referenca: 9 | referenci: 1 Тим 1,4 2 Тим 2,14.16.23
Stih10 | Бегај од човек раздорник, откако ќе го посоветуваш еднаш или двапати,
Referenca: 10 | referenci: Мт 18, 15-17
Stih11 | знаејќи дека таков човек се изопачил, греши и дека се осудил сам себеси.
Последни препораки
Stih12 | Кога ќе ги пратам кај тебе Артем и Тихик, побрзај да дојдеш кај мене во Никопол, зашто решив таму да презимувам.
Referenca: 12 | referenci: Дела 20,4
Stih13 | Законикот Зина и Аполос погрижи се да ги приготвиш за пат, така, та да немаат потреба од ништо.
Referenca: 13 | referenci: Дела 18,24
Stih14 | И нашите нека се учат да прават добри дела за неопходните потреби, за да не бидат бесплодни.
Stih15 | Те поздравуваат сите што се со мене. Поздрави ги оние кои нѐ милуваат по вера. Нека биде благодатта со сите вас. Амин!
