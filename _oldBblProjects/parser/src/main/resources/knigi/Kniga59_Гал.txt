ПОСЛАНИЕ ДО ГАЛАТЈАНИТЕ
***Послание до Галатјаните | Гал***

Вовед
Во третиот век пр. Хр. Келтите од Галија продреле сѐ до Мала Азија и таму се населиле. Нивните потомци, Галатјаните, го зафатиле регионот во близината на денешниот град Анкара. Некои од нив биле придобиени од Евангелието на апостол Павле во текот на неговото второ и трето мисионерско патување(Дела 16,6 и 18,23).
Но апостолот не бил единствениот посетител во тие краишта. Некои од нив поучувале дека христијаните кои по потекло не се Евреи треба да се покоруваат на еврејските закони, а и задолжително да се подложат на обрезување. Според Павле, ова барање е спротивно на вистинското Евангелие на Господ Исус Христос: тоа ги става галатјанските христијани во состојба на духовно ропство. Најверојатно за време на неговиот престој во Ефес им го напишал ова писмо.
За да ги поврати своите браќа кон самото Евангелие, Павле изложува три точки:
Пред сѐ, се повикува на личните искуства: неговото обраќање; согласноста што ја добил од управителите на црквата во Ерусалим (христијаните по потекло нејудејци не се подложни на јудејскиот Закон), неговиот спор со апостол Петар за примената на оваа одлука. Павле го брани својот авторитет на апостол, преку фактот што оваа апостолска служба нему му е доверена од самиот Господ (1-2).
Потпирајќи се на текстовите од Стариот завет тој објаснува дека спасението не доаѓа преку потчинувањето на јудејскиот закон, туку само преку верувањето во Исус Христос (3-4).
Тој завршува со повик да се живее слободно под водство на Духот Божји, зашто Духот ги создава во човекот сите видови дарби, а пред сѐ љубовта (5-6).
Секоја црква, секој христијанин, треба да го слушне овој повик и да му одговори од дното на своето срце, за да биде слободен од секое ропство.


Глава1
Поздрав
Stih1 | Павле, апостол, повикан не од луѓе, ниту преку човек, туку преку Исус Христос и Бог Отецот, Кој Го воскресна од мртвите,
Referenca: 1,1 | referenci: Рим 1,1.4
Stih2 | и сите браќа што се со мене – до црквите во Галатија;
Referenca: 2 | referenci: Дела 16,6 18,23 1 Кор 16,1 2 Тим 4,10 1 Птр 1,1
Stih3 | благодат и мир вам од нашиот Бог Отец и од Господ Исус Христос,
Referenca: 3 | referenci: Рим 1,7
Stih4 | Кој се даде Себе за нашите гревови, за да нѐ избави од сегашниот зол свет, по волјата на Бога, Кој е наш Отец.
Referenca: 4 | referenci: 2,20 Дела 2,40 1 Тим 2,6 Тит 2,14 1 Јн 5,19
Stih5 | Нему нека Му е слава во вечни векови. Амин!
Referenca: 5 | referenci: Рим 16,27
Едно Евангелие
Stih6 | Се чудам што така брзо се одвратувате од Оној Кој ве повика преку благодатта Христова, и преминувате кон друго Евангелие,
Referenca: 6 | referenci: 1,15 5,8 Рим 1,6 2 Кор 11,4 2 Сол 2,2
Stih7 | зашто и нема друго Евангелие, но има такви кои ве бунат и сакаат да го изопачат Евангелието Христово.
Stih8 | Но ако и ние самите, или пак ангел од небото ви проповеда нешто спротивно од она што ви благовестевме ние, нека биде проклет!
Referenca: 8-9 | referenci: 1 Кор 16,22 2 Кор 11,4
Stih9 | Како што рековме порано, и сега пак повторувам: оној што ви благовестува некое поинакво Евангелие од она што го примивте – нека биде проклет!
Stih10 | Во луѓето ли сега барам благонаклонетост, или во Бога? Или, пак, на луѓето ли сакам да им угодувам? Ако бев сакал да им угодувам на луѓето, немаше да бидам Христов слуга.
Referenca: 10 | referenci: 1 Сол 2,4
Откровението на Синот Божји и мисијата на Павле
Stih11 | Браќа, ве известувам дека Евангелието, кое јас Го проповедав, не е од луѓе,
Referenca: 11 | referenci: 1 Сол 2,13
Stih12 | зашто јас ниту сум го примил, ниту сум го научил од човек, туку преку откровение на Исус Христос.
Referenca: 12 | referenci: Мт 16,17
Stih13 | Сте слушале и за моето некогашно поведение во јудејството, дека прекумерно ја гонев Божјата црква и ја разорував;
Referenca: 13 | referenci: Дела 8,3 22,2-5 26,9-11 1 Кор 15,9 Фил 3,6
Stih14 | и дека во јудејството напредував многу повеќе од мнозина мои врсници, бидејќи бев голем ревнител за татковските преданија.
Referenca: 14 | referenci: Мк 7,3 Дела 22,3
Stih15 | Кога Бог, Кој ме избра уште од мајчина утроба и ме повика преку Својата благодат, благоволи
Referenca: 15 | referenci: 1,6 Ис 49,1 Ер 1,5 Рим 1,1 1 Кор 15,10
Stih16 | во мене да Го открие Својот Син за да благовестувам за Него меѓу незнабошците, – веднаш, не го прашав ни телото, ниту крвта,
Referenca: 16 | referenci: 2,7 Дела 22, 6-10.21 26,13-18 1 Кор 9,1 2 Кор 4,6
Stih17 | ниту, пак, отидов во Ерусалим кај оние што станаа апостоли пред мене, туку заминав за Арабија и пак се вратив во Дамаск.
Stih18 | А три години подоцна отидов во Ерусалим за да се видам со Кифа, и останав кај него петнаесет дена.
Referenca: 18 | referenci: Дела 9, 26-30
Stih19 | А, пак, од апостолите не видов никој друг, освен Јаков, братот Господов.
Referenca: 19 | referenci: Мк 6,3
Stih20 | А за она што ви пишувам, еве, пред Бога велам дека не лажам.
Referenca: 20 | referenci: Рим 1,9
Stih21 | А потоа дојдов во земјите Сириски и Киликиски.
Referenca: 21 | referenci: Дела 9,20 11,13.26-26
Stih22 | На Христовите цркви во Јудеја лично не им бев познат,
Stih23 | туку само беа слушале дека оној, кој некогаш нив ги гонел, сега ја проповеда верата што порано ја разорувал.
Stih24 | И Го прославуваа Бога за мене.
Глава2
Сложност во Ерусалим. Единство на Црквата и христијанска слобода
Stih1 | И четиринаесет години подоцна пак се искачив во Ерусалим со Варнава, а го зедов со себе и Тит.
Referenca: 2,1 | referenci: Дела 4,36 15,2 2 Кор 2,13
Stih2 | Влегов по откровение и им го изложив на верните, посебно на највидните, Евангелието што го проповедам кај незнабошците, за да не трчам или за да не трчав попусто.
Referenca: 2 | referenci: 4,11 Фил 2,16
Stih3 | Па дури ни Тит, кој беше со мене, иако Елин, не беше принуден да се обрезе,
Stih4 | и тоа заради лажните браќа, кои дојдоа и се вовлекоа да ја гледаат нашата слобода, која ја имаме во Христос Исус, за да нѐ поробат,
Referenca: 4 | referenci: 1,7 Дела 15,1.24
Stih5 | ним ни за час не им дозволивме да нѐ покорат, за да остане во вас вистината на Евангелието.
Referenca: 5 | referenci: 2,14 Дела 15, 23-29 Ефес 1,13
Stih6 | А, пак, оние за кои се мисли дека значат нешто – какви и да биле тие некогаш, мене ми е сеедно, Бог не го гледа човекот по лице – тие ништо не ми дадоа.
Referenca: 6 | referenci: 5 Мојс 10,17 Дела 10,34 Рим 2,11 Јк 2,1 1 Птр 1,17
Stih7 | Туку, напротив, кога видоа дека мене ми е доверено да го проповедам Евангелието на необрезаните, како на Петар – на обрезаните,
Referenca: 7 | referenci: 1,16 Дела 9,15 22,21 Рим 1,5-6 15,15-19
Stih8 | зашто Оној, Кој дејствуваше врз Петар да врши апостолска служба меѓу обрезаните, дејствуваше и врз мене за апостолска служба меѓу незнабошците
Stih9 | и кога ја познаа благодатта што ми е дадена, Јаков, Кифа и Јован, кои беа сметани за столбови, ни ја подадоа мене и на Варнава раката за заедништво и се согласија ние да одиме кај незнабошците, а тие – кај обрезаните.
Referenca: 9 | referenci: 1,19 Дела 12,17 1 Кор 3,10
Stih10 | Посакаа само да ги помниме сиромасите, за што се погрижив и точно да го исполнам.
Referenca: 10 | referenci: Дела 11, 29-30 1 Кор 16,1 2 Кор 8-9
Недоразбирање во Антиохија. Вистината на Евангелието и благодатта на верата
Stih11 | А кога дојде Кифа154 во Антиохија, јас лично му се спротивставив, зашто беше заслужил осудување.
Futnota154 | 1 2,11. Кифа е името кое Господ Исус му го дал на Симон, Јовановиот син, а значи карпа или камен. На грчки е Петар.
Referenca: 11 | referenci: Дела 11, 19-26
Stih12 | Имено, пред да пристигнат некои од Јаков, тој јадеше заедно со незнабошците; а кога дојдоа, почна да се снебива и да се двои, бидејќи се плашеше од обрезаните.
Referenca: 12 | referenci: Дела 10,28 11,3
Stih13 | Заедно со него лицемереа и другите Јудејци, така што со нивното лицемерие беше заведен дури и Варнава.
Stih14 | А кога видов дека тие не постапуваат точно според Евангелската вистина, му реков на Кифа пред сите: „Кога ти, кој си Јудеец, живееш како незнабошците, а не како Јудејците, зошто тогаш незнабошците ги принудуваш да живеат јудејски?“
Referenca: 14 | referenci: 2,5
Stih15 | Ние сме родени како Јудејци, а не грешници од незнабошците.
Stih16 | Но знаеме дека човекот не се оправдува преку делата на Законот, туку само преку верата во Христос Исус. Затоа и ние поверувавме во Исус Христос, за да се оправдаме преку верата во Христос, а не преку делата на Законот; зашто преку делата на Законот нема никој да се оправда.
Referenca: 16 | referenci: Пс 143,2 Дела15, 10-11 Рим 3,20.28 4,5 9,30 11,6 Ефес 2,8
Stih17 | Ако, пак, барајќи да се оправдаме во Христос, и сами се најдовме грешници, не е ли тогаш Христос слуга на гревот? Тоа никако!
Referenca: 17 | referenci: Мт 11,19
Stih18 | Зашто, ако одново го градам она што сум го урнал, тогаш и сам станувам престапник;
Stih19 | преку Законот умрев за Законот, за да живеам за Бога. Се распнав заедно со Христос;
Referenca: 19 | referenci: Рим 6,4-11 14,8
Stih20 | и јас веќе не живеам, туку Христос живее во мене. А тоа што сега живеам во тело, живеам со верата во Синот Божји, Кој ме возљуби и Себе се предаде за мене.
Referenca: 20 | referenci: 1,4 Јн 13,1 17,23 Рим 8,10 Фил 1,21 1 Тим 2,6 1 Јн 3,16
Stih21 | Не ја отфрлам благодатта Божја; зашто ако праведноста се придобива преку Законот, тогаш Христос залудо умрел.
Глава3
Изворот на дарот од Духот
Stih1 | О неразумни Галатјани! Кој ве маѓепса (та не се покорувате на вистината) вас, пред чии очи Исус Христос беше јасно насликан распнат меѓу вас?
Referenca: 3,1 | referenci: 6,14 1 Кор 2,2
Stih2 | Само ова сакам да го дознаам од вас: преку делата на Законот ли го добивте Духот или преку пораката на верата?
Referenca: 2 | referenci: 2,16 Дела 11,17
Stih3 | Толку ли сте неразумни? Откако почнавте со Духот, со телото ли сега завршувате?
Stih4 | Зарем залудо толку многу претрпевте? Да беше само залудо!
Referenca: 4 | referenci: 1 Кор 2,12 12,4-11 2 Кор 12,12
Stih5 | Оној, пак, Кој ви Го дарува Духот и прави меѓу вас чудеса, преку делата на Законот ли го прави тоа, или преку пораката на верата?
Авраамовото ветување
Stih6 | Така, Авраам Му поверува на Бога, и тоа му се сметаше за праведност.
Referenca: 6 | referenci: 1 Мојс 15,6 Рим 4,3
Stih7 | Знајте, пак, дека оние што се потпираат на верата, се синови Авраамови.
Stih8 | И Писмото, предвидувајќи дека Бог преку вера ги оправдува незнабошците, однапред му благовести на Авраам: „Во тебе ќе бидат благословени сите народи.“
Referenca: 8 | referenci: 1 Мојс 12,3 18,18 Дела 3,25
Stih9 | И така, оние што веруваат, се благословени заедно со верниот Авраам;
Referenca: 9 | referenci: Рим 4,16
Stih10 | а сите оние, што се од делата на Законот, под клетва се. Зашто е напишано: „Проклет да е секој кој не исполнува постојано сѐ што е напишано во книгата на Законот!“
Referenca: 10 | referenci: 5 Мојс 27,26
Stih11 | А дека преку Законот никој не се оправдува пред Бога, се знае, зашто„Праведниот ќе живее преку верата.“
Referenca: 11 | referenci: Авак 2,4 Рим 1,17 Евр 10,38
Stih12 | А Законот не е од верата, туку зборува: „Кој ќе ги исполни овие работи, тој ќе биде жив преку нив.“
Referenca: 12 | referenci: 3 Мојс 18,5 Рим 10,5
Stih13 | Христос нѐ откупи од проклетството на Законот, откако поради нас стана проклетство, бидејќи е напишано:„Секој да е проклет што виси на дрво!“,
Referenca: 13 | referenci: 4,5 5 Мојс 21,23 Рим 8,3 2 Кор 5,21
Stih14 | така што благословот даден на Авраам да дојде преку Исус Христос врз незнабошците, за да Го добиеме ветениот Дух преку верата.
Законот и ветувањето
Stih15 | Браќа, зборувам како човек: и утврдениот човечки завет никој веќе не го растура ниту му додава нешто.
Stih16 | Но ветувањата му беа дадени на Авраам и на семето негово. Не е речено: „И на семињата“, како за мнозина, туку како за еден: „И на семето твое“, кое е Христос.
Referenca: 16 | referenci: 1 Мојс 12,7 13,15 17,8 24,7 Мт 1,1 Рим 4,13
Stih17 | Ова сакам да го кажам: Заветот што Бог го даде не може да биде обезвреден од Законот, кој е настанат четиристотини и триесет години подоцна, така што ветувањето би можело да ја изгуби силата.
Referenca: 17 | referenci: 2 Мојс 12,41
Stih18 | Зашто, ако наследството е добиено по Законот, тоа веќе не е според ветувањето; а на Авраам Бог му го дари по ветување.
Referenca: 18 | referenci: Рим 4,14 11,6
Stih19 | Зошто е, пак, даден Законот? Тој е додаден поради престапите, додека не дојде семето, на кое се однесува ветувањето, и е предаден преку ангели, преку рака на посредник.
Referenca: 19 | referenci: Дела 7,38.53 Рим 5,20 Евр 2,2
Stih20 | Но посредникот не може да биде само посредник на еден, а Бог е еден.
Referenca: 20 | referenci: 5 Мојс 6,4 Рим 3,30
Stih21 | Па така, Законот противен ли е на Божјите ветувања? Никако! Зашто, ако беше даден закон, што ќе можеше да животвори, тогаш навистина оправданието ќе произлегуваше од Законот.
Referenca: 21 | referenci: Дела 13, 38-39 Рим 8,3
Stih22 | Но Писмото сите ги затвори под грев, па преку верата во Исус Христос да им се даде ветеното на оние кои веруваат.
Referenca: 22 | referenci: Рим 11,32
Stih23 | Пред да дојде верата, ние бевме под стража на Законот, заклучени за верата која требаше да се открие.
Stih24 | И така, Законот беше за нас воспитувач да нѐ доведе до Христос, за да бидеме оправдани преку верата;
Referenca: 24 | referenci: 4,2 Рим 10,4
Stih25 | а откако дојде верата, ние веќе не сме под раководство на воспитувач.
Stih26 | Зашто сите сте синови Божји преку верата во Христос Исус;
Referenca: 26 | referenci: 4,5 Јн 1,12 Рим 8,14
Stih27 | сите, што сте крстени во Христос, во Христос се облековте.
Referenca: 27 | referenci: Рим 13,14 Кол 3,10
Stih28 | Нема веќе ни Јудејци, ни Елини, ни роб, ни слободен; нема машко – женско; зашто сите вие сте едно во Христос Исус.
Referenca: 28 | referenci: Рим 10,12 1 Кор 12,13 Кол 3,11
Stih29 | А, ако сте, пак, вие Христови, тогаш сте Авраамово семе, и по ветување наследници.
Глава4
Од ропството на Законот во слобода
Stih1 | Но ви велам: наследникот, додека е млад, со ништо не се разликува од робот, макар што е господар над сѐ;
Stih2 | туку е под настојници и чувари до определениот рок од неговиот татко.
Stih3 | Па така и ние, додека бевме малолетни, бевме поробени од стихиите на светот;
Referenca: 4,3 | referenci: Кол 2,20
Stih4 | но, кога се исполни времето, Бог Го испрати Својот Син, Кој се роди од жена и се потчини на Законот,
Referenca: 4 | referenci: Мк 1,15 Јн 1,14 Рим 1,3 Ефес 1,10
Stih5 | за да ги откупи оние што се под Закон, та да го примиме посинувањето.
Referenca: 5 | referenci: 3,13.26
Stih6 | А бидејќи вие сте синови, Бог Го испрати Духот на Својот Син во срцата ваши, Кој вика: Ава, Оче!
Referenca: 6 | referenci: Рим 8,15
Stih7 | Затоа не си веќе роб, туку син; ако си, пак, син, тогаш си и наследник Божји преку Исус Христос.
Referenca: 7 | referenci: 3,29 Јн 15,15
Павле чувствува немир за Галатјаните
Stih8 | Но тогаш, бидејќи Бога не Го познававте, им служевте на богови кои по својата природа не се богови;
Referenca: 8 | referenci: Ис 37,19 Ер 2,11 2 Лет 13,9 1 Кор 8,4-6
Stih9 | а сега, откако Го познавте Бога, или, подобро, откако Бог ве позна, како сега повторно се враќате кон слабите и бедни стихии, на кои сакате одново да им служите?
Referenca: 9 | referenci: 1 Кор 8,3
Stih10 | Внимавате на деновите, месеците, времињата, годините.
Referenca: 10 | referenci: Рим 14,5
Stih11 | Се плашам за вас, да не сум се трудел меѓу вас попусто.
Referenca: 11 | referenci: Фил 2,16
Stih12 | Ве молам, браќа, станете како мене, затоа што и јас станав како вас. Вие со ништо не сте ме навредиле:
Referenca: 12 | referenci: 1 Кор 4,16
Stih13 | знаете дека, кога за првпат ви проповедав, бев телесно немоќен,
Referenca: 13 | referenci: 1 Кор 2,3
Stih14 | и при сето тоа, вие не го презревте искушението на моето тело, ниту се погнасивте од него, туку ме примивте како ангел Божји, како Исус Христос.
Stih15 | Каде ви е сега радоста ваша? Сведочам за вас дека кога би било можно, и очите свои би ги извадиле и би ми ги дале.
Stih16 | И затоа ли станав ваш непријател, бидејќи ви ја зборував вистината?
Referenca: 16 | referenci: Амос 5,10 2 Кор 12,15
Stih17 | Тие не ревнуваат за вас добро, туку сакаат да ве одвојат од мене, та вие за нив да ревнувате.
Stih18 | Добро е секогаш да ревнувате во доброто, а не само кога сум меѓу вас.
Stih19 | Чеда мои, за кои сум пак во родилни маки, додека не се обликува во вас Исус Христос,
Referenca: 19 | referenci: 1 Кор 4,15 2 Кор 4, 10-12 Кол 1,24
Stih20 | сега би сакал да бидам меѓу вас и да ви се обратам со поинаков тон, бидејќи сум во недоумица за вас.
Двата завета: Законот кој поробува и благодатта која ослободува
Stih21 | Кажете ми, вие, што сакате да бидете под Законот: зарем не го слушате Законот?
Stih22 | Зашто е напишано дека Авраам имаше двајца синови, еден од слугинката, а друг од слободната.
Referenca: 22 | referenci: 1 Мојс 16,15 21,2
Stih23 | Но оној што беше од слугинката, се роди по тело; а оној што беше од слободната – по ветување.
Referenca: 23 | referenci: 1 Мојс 17,16 Рим 9,7-9
Stih24 | А ова е речено сликовито: двете жени се двата завета: едниот од Синајската Гора, која раѓа за ропство; а тоа е Агара.
Stih25 | Бидејќи Агара значи Синајска Гора во Арабија, а соодветствува на сегашниот Ерусалим и робува со децата свои;
Stih26 | а горниот Ерусалим е слободен: тој е мајка на сите нас.
Referenca: 26 | referenci: Евр 12,22 Откр 3,12 21,2.10
Stih27 | Зашто е напишано: „Развесели се неплодна, ти што не раѓаш; воскликни и извикај ти, која не си искусила породилни маки; бидејќи напуштената има многу повеќе деца од онаа која има маж.“
Referenca: 27 | referenci: 1 Мојс 21,10 Ис 54,1
Stih28 | Вие, пак, браќа, сте како Исак, чеда на ветувањето.
Stih29 | Но, како што тогаш, оној што се роди по тело, го гонеше родениот по дух, така е и сега.
Referenca: 29 | referenci: 1 Мојс 21,9
Stih30 | А што зборува Писмото? „Истерај ја робинката и синот нејзин, зашто синот на робинката нема да биде наследник заедно со синот на слободната!“
Referenca: 30 | referenci: 1 Мојс 21,10
Stih31 | И така, браќа ние не сме деца на робинката, туку на слободната.
Глава5
Не губете ја вашата слобода
Stih1 | Стојте во слободата, со која Христос нѐ ослободи, и не се подавајте пак под ропски јарем!
Referenca: 5,1 | referenci: 2,4 Јн 8,32.36 Рим 8,2
Stih2 | Еве, јас, Павле, ви велам: ако се обрезувате, Христос ништо нема да ви помогне.
Stih3 | А му сведочам пак на секој човек што се обрезува дека тој е должен да го почитува целиот Закон.
Referenca: 3 | referenci: Рим 2,25 Јк 2,10
Stih4 | Вие, што посакавте да се оправдувате со Законот, Го изгубивте Христос, отпаднавте од благодатта;
Stih5 | а ние се надеваме и очекуваме оправдание од верата преку Духот.
Referenca: 5 | referenci: Рим 8, 23-25
Stih6 | Зашто во Христос Исус ниту обрезанието има сила, ниту необрезанието, туку верата, која дејствува преку љубовта.
Referenca: 6 | referenci: 6,15 1 Кор 7,19 13,13 1 Тим 1,5
Stih7 | Вие трчавте добро: кој ви попречи да не се покорувате на вистината?
Referenca: 7 | referenci: 2,14 Јн 8,32
Stih8 | Тоа убедување не е од Оној Кој ве повика.
Referenca: 8 | referenci: 1,6-7
Stih9 | Малку квас го потквасува целото тесто.
Referenca: 9 | referenci: 1 Кор 5,6
Stih10 | Јас сум уверен за вас во Господ дека вие нема да мислите инаку; а оној, кој ве збунува, – кој и да бил, – ќе претрпи осуда.
Stih11 | А јас, браќа, ако обрезанието уште го проповедам, тогаш за што ќе ме гонат? Тогаш би исчезнала соблазната од крстот.
Referenca: 11 | referenci: 1 Кор 1,23
Stih12 | О, да беа отсечени оние што ве бунеа!
Да се биде управуван од Духот, а не од похотите на човечката природа
Stih13 | Вие, браќа, повикани сте кон слобода; но слободата ваша да не ви служи како повод за угодување на телото, туку со љубов служете си еден на друг.
Referenca: 13 | referenci: 1 Птр 2,16
Stih14 | Зашто, целиот Закон се извршува во еден збор, односно: сакај го ближниот како самиот себе.
Referenca: 14 | referenci: 3 Мојс 19,18 Мт 5,43 19,19 22,39 Рим 13, 8-10 Јк 2,8
Stih15 | А ако, пак, меѓу себе се гризете и јадете, пазете да не се истребите еден со друг.
Stih16 | Ви велам: живејте по Духот, и нема да им угодувате на телесните страсти.
Referenca: 16 | referenci: 5,25
Stih17 | Зашто, телото сака противни работи на духот, а духот – противни на телото; тие се спротивни еден на друг, за да не го правите она што сакате.
Referenca: 17 | referenci: Рим 7, 15-23 1 Птр 2,11
Stih18 | Ако ве води Духот, вие не сте под Законот.
Referenca: 18 | referenci: Рим 6,14 8,14
Stih19 | Делата на телото се познати. Тие се: блудство, нечистота, бесрамност,
Referenca: 19-21 | referenci: 1 Кор 6, 9-10 Откр 22,15
Stih20 | служење на идоли, маѓии, непријателство, кавги, ревнување, гнев, раздори, расцепи,
Stih21 | зависти, пијанство, пирови и други слични работи; однапред ви велам, како што ви реков и порано, дека оние што го прават тоа, нема да го наследат царството Божјо.
Stih22 | А плодот на Духот е: љубов, радост, мир, долготрпеливост, благост, добрина, верност,
Referenca: 22 | referenci: Ефес 5,9
Stih23 | кротост, воздржливост. Против такви нема закон.
Referenca: 23 | referenci: 1 Тим 1,9
Stih24 | Оние, пак, кои се Христови, го распнаа телото свое со страстите свои и похотите.
Referenca: 24 | referenci: Рим 6,6
Stih25 | Ако живееме со Дух, по Духот сме должни и да постапуваме.
Referenca: 25 | referenci: 5,16
Законот на Христос
Stih26 | Да не бараме лажна слава, еден друг да не се предизвикуваме, еден на друг да не си завидуваме.
Глава6
Stih1 | Браќа, и да падне човек во некаков грев, вие духовните поправајте го таков со духот на кротоста, пазејќи се и вие да не бидете искушани.
Referenca: 6,1 | referenci: Мт 18,15 1 Кор 10,12 Јк 5,19
Stih2 | Поднесувајте го товарот еден на друг и исполнувајте го така законот Христов.
Referenca: 2 | referenci: Јн 13,34 Рим 8,2 Јк 1,25
Stih3 | Зашто оној, кој сам себе се смета за нешто, а не е ништо, тој се мами самиот себе.
Referenca: 3 | referenci: 1 Кор 4,7
Stih4 | Секој нека си ги испита делата свои и тогаш ќе има пофалба пред себе самиот, а не пред друг.
Referenca: 4 | referenci: 6,14-15 1 Кор 11,28 2 Кор 13,5
Stih5 | Зашто секој ќе го понесе својот товар.
Referenca: 5 | referenci: Рим 14,12
Stih6 | А оној што се учи на словото, нека му дава дел од секое добро на оној што го учи.
Referenca: 6 | referenci: Рим 15,27 1 Кор 9,11.14
Stih7 | Не лажете се: Бог не е за подигрување. Што ќе си посее човекот, тоа и ќе си жнее.
Referenca: 7 | referenci: Ос 8,7 Јов 13,8-9
Stih8 | Кој сее во телото свое, од телото ќе пожнее погибел; а кој сее во духот, од духот ќе пожнее вечен живот.
Referenca: 8 | referenci: Јн 3,6 Рим 8,13
Stih9 | Кога правиме добро, тоа нека не ни биде здодевно, зашто во свое време ќе пожнееме, ако не се измориме.
Referenca: 9 | referenci: 2 Сол 3,13
Stih10 | И така, додека имаме време, да им правиме добро на сите, а најмногу на своите по вера.
Христовиот крст и новото создание
Stih11 | Гледајте со колку големи букви ви напишав со својата рака.
Referenca: 11 | referenci: Фил 1,19
Stih12 | Оние што сакаат да се фалат по тело, тие ве принудуваат да се обрезувате само за да не бидат гонети поради крстот Христов.
Stih13 | Зашто, и оние што се обрезуваат, сами не го почитуваат Законот, а сакаат вие да се обрезувате за да се пофалат со вашето тело;
Referenca: 13 | referenci: Рим 2,21
Stih14 | а мене, да не ми даде Господ да се фалам со ништо друго, освен со крстот на нашиот Господ Исус Христос, преку Кого за мене светот е распнат, а и јас за светот.
Referenca: 14 | referenci: 2,19 5,24 1 Кор 1,31 2,2
Stih15 | Зашто во Исус Христос ниту обрезанието има некаква сила, ниту необрезанието, туку новото создание.
Referenca: 15 | referenci: 5,6 2 Кор 5,17 Откр 21,5
Stih16 | На оние што постапуваат и по тоа правило, и отсега натаму нека биде мир и милост, ним и на Израел Божји!
Referenca: 16 | referenci: Пс 125,5 128,6б
Stih17 | И така, никој да не ми досадува веќе, зашто јас ги носам на своето тело белезите на Исус.
Referenca: 17 | referenci: 2 Кор 4,10 6,4-5 Кол 1,24
Stih18 | Благодатта на нашиот Господ Исус Христос, нека биде со вашиот дух, браќа. Амин!
Referenca: 18 | referenci: Фил 4,23 2 Тим 4,22 Фил 1,25
