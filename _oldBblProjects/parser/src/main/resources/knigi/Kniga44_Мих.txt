МИХЕЈ
***Михеј | Мих***

Вовед
Пророкот Михеј му бил современик на пророкот Исаија. Пророкувал во периодот од 740 до 700 г. пр. Христос. Тој потекнува од еден мал град во Јудеја. Неговата порака се однесува конкретно за Самарија - главниот град на Израил и за Ерусалим - главниот град на царството Јудеја.
Наместо да го водат народот во верност кон Господ, водачите во обете царства ги вовеле луѓето во идолопоклонство, во измами и ограбувања на сиромасите. Затоа, Господ им навестува казна и на Јудејците, и на Израилците. Воедно, Господ им објавува дека, во иднина, народите на Јудеја и на Израил ќе се вратат кај Господ. Тогаш Тој и од Него избраниот цар ќе се грижат за народот како што пастирот се грижи за своите овци.
Важни моменти во оваа книга се најавите за сеопшт мир под Божјо водство (4,1-4) и претскажувањата за Великиот Цар (Исус Христос), Кој ќе произлезе од семејната лоза на царот Давид (5,2-5). Тоа што Бог го очекува од луѓето е убаво искажано во еден единствен стих (6,8).


Глава1
Суд за Самарија
Stih1 | Слово Господово, упатено до Михеј од Морешет, во деновите на Јотам, Ахаз и Езекија, цареви јудејски, со кое му беше откриено за Самарија и за Ерусалим.
Referenca: 1,1 | referenci: Ис 1,1 Ер 26,18 Ос 1,1
Stih2 | Чујте, сите народи, внимавај, земјо, и сѐ што те исполнува! Сведок нека е против вас Господ Бог, Господ од Својот свет храм!
Referenca: 2 | referenci: Ис 1,2 34,1 Пс 48,1
Stih3 | Зашто Господ, ете, излегува од Своето место, ќе слезе и ќе оди по земните височини,
Referenca: 3 | referenci: Ис 26,21 Амос 4,13
Stih4 | и планините ќе се топат под Него, долините ќе се растопат како восок од оган, како водата што се излева низ стрмнини.
Referenca: 4 | referenci: Наум 1,6 Зах 14,4 Пс 67,2 97,5
Stih5 | И сето тоа ќе стане поради престапите на Јаков, поради гревот на Израилевиот дом. Кој му е гревот на Јаков? Нели е тоа Самарија? Кои ѝ се идолските светилишта на Јудеја? Нели е тоа Ерусалим?
Referenca: 5 | referenci: 3,8
Stih6 | Затоа од Самарија ќе направам купишта урнатини во полето, место за садење лози; ќе ги сринам камењата нејзини во долина и ќе ѝ ги разголам основите.
Referenca: 6 | referenci: 3,12 4 Цар 17, 5-6
Stih7 | И сите нејзини резани ликови ќе се строшат и сите нивни дарови од блуд – со оган ќе бидат изгорени: сите идоли ќе ги разурнам; со дарови од блуд ги правела, и пак ќе бидат дарови од блуд.
Суд за Јудеја
Stih8 | Поради тоа ќе заплачам и ќе заридам, ќе одам бос и гол, ќе вијам како чакал, ќе врискам како ној;
Referenca: 8 | referenci: 2 Цар 15,30 Ис 20,2-4 Ез 24,17-23 Амос 5,1 Јов 30,29
Stih9 | зашто нема лек за нејзината рана, тоа дојде до Јудеја, а стигна дури и до портите на Мојот народ – сѐ до Ерусалим.
Stih10 | Не разгласувајте го ова во Гет, не плачете таму гласно, а во Бет-Лијафра посипете се со пепел.
Referenca: 10 | referenci: 2 Цар 1,20 Ер 25,34 Амос 6,2
Stih11 | Исели се, жителко шафирска, срамно разголена; нема да се спаси ни жителката хананска, до темел е разурнат Бет-Ецел, искорнат е од своите цврсти основи.
Referenca: 11 | referenci: Ис.Н. 15,37
Stih12 | Жителката на Марот е желна за добро, а ете, зло дојде од Господ, слезе до портите ерусалимски.
Referenca: 12 | referenci: Рута 1,20
Stih13 | Впрегни брзи коњи во колата, жителко лахишка, тоа беше почеток на гревот од ќерката Сионска, зашто во тебе се појавија престапите на Израил.
Referenca: 13 | referenci: Ис.Н. 15,39 4 Цар 14,19 Неем 11,30
Stih14 | Затоа ти ќе се збогуваш со дарови од Морешет-Гат; куќите ахзивски ќе бидат измама за царевите израилски.
Referenca: 14 | referenci: Ис.Н. 15,44
Stih15 | Ќе доведам и освојувач против тебе, жителко; и тој ќе дојде дури до Адулам, славата на Израил.
Referenca: 15 | referenci: Ис.Н. 15,44 1 Цар 22,1 2 Цар 23,13 2 Лет 11,7.8
Stih16 | Куби ја косата своја, истрижи се – од жал за своите сакани деца: разголи ја ќелавоста своја за нив како гологлав орел зашто тие ќе бидат одведени од тебе во ропство.
Referenca: 16 | referenci: Ис 22,12 Ер 7,29 Амос 8,10
Глава2
Казна за злоупотреба на власта
Stih1 | Тешко им на оние што кројат беззаконија и на леглата свои измислуваат зли дела, и ги извршуваат штом ќе се зазори, зашто силата е во нивни раце!
Referenca: 2,1 | referenci: Амос 6,1 Пс 35,4
Stih2 | Посакаат ли ниви – ги заземаат насила, куќи – и ги одземаат; и човекот го угнетуваат, и куќата негова, стопанот и наследството негово.
Referenca: 2 | referenci: Ис 5,8 Амос 3,10
Stih3 | Затоа вака вели Господ: „Еве Јас смислувам зло против тој род од кое не ќе можете да го извлечете вратот свој, па затоа и нема да одите исправени; зашто тоа време ќе биде лошо.
Referenca: 3 | referenci: Ез 7,5.26 Амос 5,13
Stih4 | Во она време ќе се зборува за вас, ќе плачат многу и ќе велат: наполно сме разорени; делот од мојот народ е даден на друг; како да ми се врати? Нивите наши им се веќе раздадени на освојувачите.”
Referenca: 4 | referenci: 5 Мојс 28,30-33 Авак 2,6
Stih5 | Затоа не ќе имаш никого што ќе фрли ждрепка во собранието пред Господ.
Referenca: 5 | referenci: Ис 34,17 Пс 15,5-6
Stih6 | Не пророкувајте – велат тие – не пророкувајте дека ќе нѐ постигне зло.
Referenca: 6 | referenci: Ис 30,10 Амос 2,12 7,16
Stih7 | О, ти, што се нарекуваш Јаковов дом! Зар Господ ја загубил трпеливоста? Зборовите Мои зар не се благотворни за оној, кој постапува справедливо?
Referenca: 7 | referenci: 2 Мојс 34,6 Зах 11,8
Stih8 | Но вие се кревате против Мојот народ како непријатели и вие им ја грабате не само горната туку и долната облека на мирните луѓе, што и не помислуваат на војна.
Referenca: 8 | referenci: 5 Мојс 24,12-13
Stih9 | Жените на Мојот народ ги истерувате од нивните мили домови; а од децата нивни ја одземате славата Моја.
Referenca: 9 | referenci: 4 Цар 4,1
Stih10 | Станете и одете си, зашто тој крај не е земја за почивка; поради нечистотија таа ќе биде разорена – и тоа со голема погибел.
Referenca: 10 | referenci: 2 Мојс 22,26
Stih11 | Ако некој ветрогон измислува лага и вели: „Ќе ти проповедам за вино и за пиење”, тој би бил добар за пророк на овој народ!
Referenca: 11 | referenci: Ис 28,7 Ер 5,31 Амос 7,12
Надеж од Господ
Stih12 | Навистина ќе те соберам сиот, Јакове, навистина ќе ги соберам остатоците Израилеви; ќе ги соберам во едно како овците во трло, како стадо овци на пасиште – ќе изобилува со луѓе!
Referenca: 12 | referenci: Ис 4,3 Ер 3,18 Ез 37,15-28 Ос 2,1
Stih13 | Пред нив ќе тргне уривач на ѕидови; тие ќе ги разбијат преградите, ќе влезат низ портите и ќе излезат низ нив, и царот нивни ќе тргне пред нив, и Господ – ќе биде на чело.
Referenca: 13 | referenci: Јн 10,4
Глава3
Зли водачи и лажни пророци
Stih1 | Потоа реков – чујте, поглавари Јаковови и кнезови на домот Израилев: зар вие не знаете што е право?
Referenca: 3,1 | referenci: Ер 5,5 Ос 5,1
Stih2 | А вие го мразите доброто и го сакате злото, ја дерете од нив кожата, и месото од коските нивни;
Referenca: 2 | referenci: Ис 5,20.23 Амос 5,15
Stih3 | јадете од телото на Мојот народ и ја дерете кожата нивна, а коските нивни ги кршите како за во сад, и месото нивно го дробите како за во котел.
Referenca: 3 | referenci: Пс 13,4 53,5
Stih4 | И тие ќе викаат кон Господ, но Тој нема да ги чуе и ќе го сокрие лицето Свое од нив во тоа време, поради нивните злодела.
Referenca: 4 | referenci: 5 Мојс 31,17 Ис 59,2 Ер 11,11
Stih5 | Така вели Господ против пророците, кои го воведуваат во заблуда Мојот народ, кои кога имаат храна во устата проповедаат мир, а ако никој не им стави во уста ништо, против него објавуваат војна.
Referenca: 5 | referenci: Ер 6,14 23,32 Ез 13,10.16
Stih6 | Затоа, место виденија, вие ќе гледате ноќ, место пророштво – темнина; и сонцето ќе зајде над тие пророци и денот ќе потемнее над нив.
Referenca: 6 | referenci: Ер 23,12 Ез 7,26 Амос 8,9
Stih7 | Ќе се засрамат јасновидците, ќе бидат посрамени гледачите, и сите ќе ја затворат устата своја, зашто нема да добијат одговор од Бога.
Referenca: 7 | referenci: Зах 13,4
Stih8 | Но јас сум исполнет со силата на Духот Господов, со правда и цврстина, за да му ги кажам на Јаков престапите и на Израил – гревот негов.
Stih9 | Чујте ме сега, поглавари на домот Јаковов, и кнезови на домот Израилев, вие, кои се гнасите од правдата и што искривувате сѐ што е право.
Referenca: 9 | referenci: Амос 5,7
Stih10 | Вие, кои го градите Сион со крв и Ерусалим со неправда.
Referenca: 10 | referenci: Авак 2,12
Stih11 | Поглаварите негови судат со поткуп, свештениците учат за да заработат, а пророците пророкуваат за пари, и сепак се повикуваат на Господ, велејќи: „Нели е Господ меѓу нас; затоа зло нема да нѐ постигне.”
Referenca: 11 | referenci: 1 Цар 9,7 Ис 1,23 Ер 5,12 7,3-4 Ез 13,19 Амос 9,10
Stih12 | Затоа поради вас Сион ќе биде разорен како нива, а Ерусалим ќе стане купиште од урнатини, и планината на тој дом ќе зарасне во шума.
Referenca: 12 | referenci: 1,6 Ер 9,11 26,18
Глава4
Мир и напредок
Stih1 | И, ете, во последните дни планината на Господовиот дом ќе биде поставена на чело над сите планини, и ќе се издигне над ридовите, и ќе поитаат кон неа народите.
Referenca: 4,1 | referenci: Ис 2,2-4 Ер 3,17 Зах 8,20-23
Stih2 | И ќе тргнат многу народи, и ќе речат: „Дојдете да се искачиме на гората Господова и да влеземе во домот на Јаков – и Тој ќе нѐ научи на Своите свети патишта, и ќе одиме по патеките Негови; зашто од Сион ќе излезе Законот, и од Ерусалим – словото Господово.
Stih3 | Тој ќе управува со многу народи и ќе пресудува меѓу многу племиња во далечни краишта; па ќе ги прековаат мечевите свои во плугови и копјата свои – во српови; и народ против народ нема да крене веќе меч, и нема веќе да се учат да војуваат;
Referenca: 3 | referenci: Ос 2,19
Stih4 | секој ќе седи спокојно под лозата своја и под смоквата своја, и никој нема да се плаши, зашто устата на Господ Саваот го изрекла тоа.
Referenca: 4 | referenci: Ис 1,20 Зах 3,10
Stih5 | Зашто сите народи одат, секој во името на својот бог, а ние ќе одиме во името на Господ, нашиот Бог, секогаш и довека.”
Referenca: 5 | referenci: Ис 2,5 Зах 10,12
Господ ќе ги доведе Своите
Stih6 | Во оној ден, вели Господ, ќе соберам сѐ што е куцо, и ќе соединам што е разгонето, и оние, врз кои сум допуштил неволја.
Referenca: 6 | referenci: Ез 34,4.16 Соф 3,19
Остатокот од Божјиот народ
Stih7 | И ќе направам од остатокот на куците и прснатите по светот силен народ, и Господ ќе царува над нив на гората Сион од сега па довека.
Referenca: 7 | referenci: Ис 4,3 Пс 98,2
Stih8 | А ти, куло на стадото, риду на Сионовата ќерка, кај тебе ќе дојде и ќе се врати поранешното владение, царството – кај ќерките ерусалимски.
Stih9 | А зошто ти сега така гласно плачеш? Зар немаш цар или ти недостига советник, па те обзеле маки како кај родилка?
Referenca: 9 | referenci: Ер 6,24 8,19
Истребување на идолите
Stih10 | Страдај и мачи се од болки, ќерко Сионова, како родилка, зашто сега ќе излезеш од градот, ќе живееш во полето и ќе стигнеш во Вавилон. Таму ќе бидеш избавена, таму ќе те откупи Господ од рацете на непријателите твои.
Referenca: 10 | referenci: Ис 66,7-9
Stih11 | А сега се собрани многу народи против тебе и велат: „Нека биде осквернета и очите наши да се нагледаат на Сион!”
Referenca: 11 | referenci: Зах 12,3
Stih12 | Но тие не ги знаат замислите на Господ и не ги разбираат намерите Негови – дека Тој ги собрал како снопје на гумно.
Referenca: 12 | referenci: Ис 55,8-9 Пс 27,5
Stih13 | Стани и удирај, ќерко Сионова, зашто Јас ќе го направам рогот твој железен и копитата твои бакарни; ќе прегазиш многу народи, и нивните трудови и богатства ќе ги посветиш на Господ – Владетелот над целата земја.
Referenca: 13 | referenci: Ис.Н. 3,11 Зах 4,14 6,5
Глава5
За ветениот Месија
Stih1 | Но сега сме со ѕидини опколени и пак сме опседнати, со прат го бијат по образите судијата на Израил.
Referenca: 5,1 | referenci: Рута 4,11 Мт 2,6 Јн 7,42
Stih2 | Но ти, Витлееме Ефратов, иако си најмал меѓу илјадниците Јудејци, од тебе ќе ни излезе Оној, Кој ќе владее во Израил и чие потекло е од почетокот, од вечноста.
Referenca: 2 | referenci: Ис 7,14
Stih3 | Затоа Тој ќе ги остави до времето додека роди онаа, која треба да роди; тогаш кај синовите Израилеви ќе се вратат и нивните други браќа.
Stih4 | Ќе застане Тој и ќе ги пасе со силата на Господ, со величието на името Господово, својот Бог и тие ќе живеат во мир, зашто тогаш Тој ќе биде велик до краиштата на земјата.
Referenca: 4 | referenci: Суд 6,24 Ис 9,6 Амос 1,3 Ефес 2,14
Асирија ќе биде поразена
Stih5 | И Тој ќе биде мирот. Кога ќе дојде Ашур во нашата земја и ќе стапи во нашето владение, тогаш ние против него ќе поставиме седум пастири и осум народни кнезови.
Referenca: 5 | referenci: 1 Мојс 10,8-11 Пс 2,9
Stih6 | Тогаш тие ќе ја завладеат земјата Ашурова со меч, и земјата на Нимрод со сабја, и Тој ќе нѐ избави од Ашур, ако дојдат во нашата земја и влезат во пределите наши.
Referenca: 6 | referenci: Ис 4,3 Ос 14,6
Остатокот од Божјиот народ
Stih7 | А остатокот од Јаков меѓу многуте народи ќе биде како роса од Господ, како ситен дожд по трева. Тој нема да зависи од човек и нема да се потпира на смртници.
Stih8 | И остатокот на Јаков ќе биде меѓу народите, меѓу многу племиња, како лав меѓу горски ѕверови, како лавче меѓу овчо стадо; и кога ќе се појави, ќе гази и ќе растргнува и никој не ќе може да се спаси од него.
Stih9 | Тогаш ќе се крене раката Твоја над непријателите Твои и тие ќе бидат истребени.
Referenca: 9 | referenci: Ос 14,4 Зах 9,10
Истребување на идолите
Stih10 | И во оној ден, вели Господ, ќе ги истребам коњите твои пред тебе и ќе ги уништам колите твои;
Stih11 | и ќе ги сотрам градовите во твојата земја и ќе ги растурам сите тврдини твои;
Stih12 | ќе ги истргнам магиите од рацете твои и кај тебе не ќе има веќе вражачи;
Stih13 | ќе ги уништам идолите и резаните ликови кај тебе и нема веќе да се поклонуваш на творби од рацете твои;
Referenca: 13 | referenci: 2 Мојс 23,24 34,13
Stih14 | и ќе ги искоренам од твојата средина идолските светилишта и ќе ги разорам градовите твои.
Stih15 | Во гнев и со јарост ќе се одмаздам над народите што беа непослушни.
Глава6
Господ повикува на одговорност
Stih1 | Слушајте што вели Господ: „Стани и суди се пред горите, ридовите да го чујат гласот твој!”
Referenca: 6,1 | referenci: Ис 3,13-15 5,3-4 Ос 4,1-5
Stih2 | Чујте го, гори, судот Господов, и вие, цврсти основи на земјата, зашто Господ му суди на Својот народ, се тужи со Израил.
Referenca: 2 | referenci: Пс 49,4
Stih3 | „Народе Мој, што ти направив и со што ти дотегнав? Одговори Ми.
Stih4 | Јас те изведов од египетската земја, те ослободив од куќата на ропството и ги водев пред тебе Мојсеј, Арон и Мирјам.
Referenca: 4 | referenci: 5 Мојс 5,6 7,8 1 Цар 12,6 Пс 76,20
Stih5 | Народе Мој, сети се што кроеше Валак, царот моавски, и што му одговори Валаам, синот Беоров и што стана од Ситим до Гилгал – за да ги познаеш праведните дела на Господ.”
Referenca: 5 | referenci: 4 Мојс 22-24 Ис.Н. 24,9 Неем 13,2
Искрена послушност
Stih6 | „Со што да застанам пред Господ, да се поклонам пред небесниот Бог? Да застанам ли пред Него со сепаленици, со едногодишни телци?
Stih7 | Но може ли да Му се угоди на Господ со илјадници овни или неизмерни потоци масло? Дали да Му го дадам мојот првороден син за престапите свои и плодот на утробата своја – за гревовите на душата своја?”
Referenca: 7 | referenci: 3 Мојс 18,21 3 Цар 16,34 4 Цар 16,3 21,6
Stih8 | О, човеку, речено ти е што е добро, и што бара од тебе Господ; да работиш праведно, да сакаш милосрдни дела и понизно да врвиш пред твојот Бог.
Referenca: 8 | referenci: Ис 7,9 30,15 Ос 2,20 Амос 5,21.24 Пс 39,6-8
Измами и насилства
Stih9 | Гласот Господов вика кон градот(мудроста повикува на страхопочит кон Твоето име): слушајте племенски и градски Собранија!
Stih10 | Па зар не се наоѓаат во домот на безбожникот богатство неправедно и мерка смалена, одвратна?
Referenca: 10 | referenci: Амос 8,5
Светла иднина
Stih11 | Можам ли да ги оправдам мерките на беззакониците и неточните тегови во торбата?
Referenca: 11 | referenci: Изреки 11,1
Stih12 | Вашите богаташи се полни со неправда, и жителите ваши говорат лага, а и јазикот нивни измама е во устата нивна.
Referenca: 12 | referenci: Амос 3,10
Stih13 | Затоа почнав да те ударам со запустување поради гревовите твои.
Stih14 | Ќе јадеш – и нема да се наситуваш, гладен ќе остануваш; ќе оставаш настрана, но нема да го зачуваш, а она што ќе зачуваш, тоа Јас ќе го предадам на меч.
Referenca: 14 | referenci: Ис 9,20 Ос 4,10
Stih15 | Ќе сееш, но нема да жнееш; ќе гмечиш маслинки, но нема да имаш масло, ќе цедиш гроздов сок, но нема да пиеш вино.
Referenca: 15 | referenci: 5 Мојс 28,30-33 Амос 5,11 Агеј 1,6
Stih16 | Кај вас се запазиле обичаите на Амвриј и сите дела на домот Ахавов, и вие постапувате според нивните совети. Затоа ќе те предадам на запустување и жителите твои на потсмев, а вие ќе претрпите срам од Мојот народ.
Referenca: 16 | referenci: Ер 7,24 Пс 80,12
Глава7
Малку има побожни
Stih1 | Тешко мене, зашто со мене е сега како по собирање на летните плодови, како по гроздобер; ни зрнце за каснување, ниту рана смоква по која копнее душата моја.
Referenca: 7,1 | referenci: Ис 24,13
Stih2 | Нема веќе верни луѓе по земјата, нема праведни меѓу луѓето; сите кројат сплетки, за да проливаат крв; секој му става на брата си стапица.
Referenca: 2 | referenci: Ер 5,1 Ос 6,9 Пс 13,1-3
Stih3 | Рацете им се приготвени за да прават зло: началникот сака подароци, судијата суди за поткуп, а големците решаваат по своја волја и ја изопачуваат правдата.
Referenca: 3 | referenci: Ис 1,23 Ер 4,22
Stih4 | Најдобриот од нив е како трн, а најсправедливиот е полош отколку ограда од трње. Денот на Твоите пости, денот на Твојата казна наближува; и сега ќе ги опфати смут.
Stih5 | Не верувајте му на другарот, не потпирајте се на пријателот; пред онаа, што лежи во твојата постела, не отворај ја устата своја.
Referenca: 5 | referenci: Ер 9,4 12,6
Stih6 | Зашто синот го угнетува татко си, ќерката се противи на мајка си, снаата станува против свекрвата; непријатели на човекот му се неговите домашни.
Referenca: 6 | referenci: Мт 10, 35-36
Stih7 | Јас, пак, гледам кон Господ, и за моето спасение ќе се надевам на Бога; мојот Бог ќе ме чуе.
Referenca: 7 | referenci: 1 Мојс 49,18 Ис 8,17 Авак 2,1 Плач 3,26
Народот се обраќа кон Господ
Stih8 | Не радувај се на мојата мака, непријателко моја! Иако сум паднат, јас ќе станам; макар што сум сега во мрак – Господ е мојата светлина.
Referenca: 8 | referenci: Ис 42,7 Пс 87,6 107,10 Јн 8,12
Stih9 | Морам да го поднесам гневот Господов, – зашто сум згрешил пред Него – додека не го реши делото мое и не ја изрече правдата; тогаш Тој ќе ме изведе на светлина, и јас ќе ја видам правдата Негова.
Referenca: 9 | referenci: 6,5 Ис 64,4 Варух 1,13
Stih10 | И ќе го види тоа мојата непријателка и срам ќе ја покрие онаа што ми велеше: „Каде е Господ, твојот Бог?” И ќе го видат тоа очите мои – и таа ќе биде згазена како кал на улица.
Referenca: 10 | referenci: Јоил 2,17 Пс 41,3.10
Светла иднина
Stih11 | Доаѓа време, кога ќе се изѕидаат ѕидовите твои, во тоа време границите ќе се прошират надалеку.
Referenca: 11 | referenci: Ис 54,2 Неем 2,17
Stih12 | Во оној ден ќе доаѓаат кај тебе од Асирија до Египет, од Нил до Еуфрат, и од море до море и од планина до планина.
Stih13 | А земјата ќе биде пустина поради гревовите на жителите нејзини, и поради плодовите на делата нивни.
Referenca: 13 | referenci: Ер 7,34
Пророковата молитва и Божјиот одговор
Stih14 | Паси го со жезолот народот Твој, овците на наследството Свое, оние, што живеат осамени во густа шума среде овошни градини, остави ги да пасат тие во Башан и Галаад како во стародревните дни!
Referenca: 14 | referenci: Ер 23,3 Ез 34,1 Амос 9,11 Пс 22,1-2.4 95,7
Stih15 | Ќе му покажам чудесни дела како во времето кога ти излезе од египетската земја.
Referenca: 15 | referenci: Ис 40,3 Ер 32,21 Дела 13,17
Stih16 | Ќе го видат тоа народите и ќе се засрамат при сета таа сила; ќе стават рака на устата своја, и ушите нивни ќе се заглушат.
Referenca: 16 | referenci: Ис 26,11
Stih17 | Ќе лижат прав како змии, како лазачи што лазат по земја, ќе излегуваат од своите скривници; ќе се уплашат од Господ, од нашиот Бог, и ќе се уплашат од Тебе.
Кој е како Бог?
Stih18 | Кој Бог е како Тебе, за да ги простува беззаконијата, да мине преку престапите на остатокот од Своето наследство? Тој вечно не се гневи, зашто Тој со радост се смилува.
Referenca: 18 | referenci: 2 Мојс 34,6-7 Ер 50,20 Наум 1,3 Пс 102,9
Stih19 | Тој пак ќе се смили над нас и ќе ги сотре нашите беззаконија. Тој ќе ги фрли сите наши гревови во морските длабочини.
Referenca: 19 | referenci: Ис 38,17
Stih20 | Ти ќе покажеш верност кон домот на Јаков, милост кон Авраам, како што со клетва си им ветил на предците наши од најдамнешни дни.
Referenca: 20 | referenci: 1 Мојс 22,16-18 28,13-15 Лк 1,73
