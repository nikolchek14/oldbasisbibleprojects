ВТОРА КНИГА МАКАВЕЈСКА
***Втора книга Макавејска | 2 Мак***

Вовед
Втората  книга  Макавејска  во  голема  мера  се  разликува  од  првата. Писателот  е  исто  така  анонимен,  најверојатно  Јудеец,  кој  живеел  надвор  од Палестина, со елинистичко образование. Книгата изворно е напишана на грчки. Во неа, како што вели самиот писател, го резимира монументалното дело на Киренеецот  Јасон.  Стилот  на  писателот  е  историско-патетичен;  тој  не  е првенствено историчар, туку говорник и морализатор, кој настојува да го поттикне  читателот.  Од  таа  гледна  точка  би  требало  да  се  оценуваат  поединечните  делови  од  книгата,  која  сепак  е  историска  во  својата  основа. Теолошки, оваа книга, покрај книгата Мудроста Соломонова, е најдобар сведок на  јудејската  вера  и  побожност,  на  прагот  на  христијанската  ера:  спореди  со излагањето за создавањето (7,23; 28 и понатаму), за воскресението, задгробната  отплата  и  вечниот  живот  (7,11;22;29;33;37),  за  вредностите  на мачеништвото (7,32–38) и др.
Втората  книга  Макавејска,  според  податоците  од  самата  книга,  би  можела да  биде  напишана  некаде  околу  124  и  63  год.  пр.  Христос.  Нејзиниот  писател обилно користел податоци од Првата книга Макавејска.


Глава1
Писма 
Stih1 | До  браќата  Јудејци  во  Египет  испраќаат  поздрав  нивните  браќа Јудејци  во  Ерусалим  и  во  целата  јудејска земја и им пожелуваат добар мир. 
Stih2 | Бог  нека  ви  даде  добро  и  нека  си спомне за Својот завет со верните Свои слуги: Авраам, Исак и Јаков! 
Stih3 | Да ви даде на сите срце да Го почитувате  и  да  ја  исполнувате  Неговата света волја великодушно и радосно. 
Stih4 | Да ви ги отвори вашите срца за Својот Закон, за Своите повелби и да ви дарува мир! 
Stih5 | Да  ги  чуе  вашите  молитви,  да  биде милостив спрема вас и да не ве напушта во време на неволја! 
Stih6 | Така се молиме сега за вас. 
Stih7 | Во  времето  кога  царуваше  Димитриј,  во  сто  шеесет  и  деветтата  година, ние,  Јудејците  ви  бевме  напишале  дека во  тие  години  ни  надојдоа  скрб  и  страдања, кога Јасон и неговите истомисленици се беа одметнале од светата земја и од царството, 
Stih8 | молевме  на  Господ  и  бевме  слушнати; принесувавме  жртви  и  брашнени  приноси, ги палевме светилниците и принесувавме лебови. кога ја беа запалиле големата порта и  пролеале  невина  крв.  Тогаш  Му  се 
Stih9 | А сега празнувајте го празникот Сеници, во месецот кислев, во сто осумдесет и осмата година. 
Stih10 | „Поздрав од жителите на Ерусалим и  Јудеја,  старешините  и  Јуда  до  Аристовул,  советникот  на  царот  Птоломеј, кој  потекнува  од  родот  на  помазаните свештеници и до Јудејците што живеат во Египет. 
Stih11 | Избавени со Божја помош од многу опасности,  Нему  Му  благодариме  свечено, затоа што ни помогна да тргнеме против царот, 
Stih12 | зашто  Тој  ги  изгони  оние  што  го беа нападнале светиот град. 
Stih13 | Бидејќи,  кога  царот  дојде  во  Персија  и  со  него  неговата  војска,  која  се сметаше  непобедлива,  тие  беа  совладани  во  храмот  на  Нанеја  преку  измама, со која се послужија жреците на Нанеја. 
Stih14 | Односно, Антиох, под изговор дека има намера да се ожени со Нанеја, отиде на она место, заедно со своите пријатели, за да земе пари како мираз. 
Stih15 | Жреците  на  Нанеја  ги  изнесоа  парите, а кога Антиох со неколкумина мажи  влезе  во  храмот,  свештениците  го затворија светилиштето, 
Stih16 | па,  штом  ја  отворија  тајната  врата од таванот, почнаа да фрлаат камења и го убија заповедникот и оние што беа со него, ги исекоа на парчиња и, откако им ги  пресекоа  главите,  ги  фрлија  пред оние што беа надвор. 
Stih17 | За  сето  ова  нека  е  благословен нашиот Господ, Кој ги предаде безбожниците на смрт. 
Stih18 | И  така,  бидејќи  имаме  намера  на дваесет  и  петтиот  ден  од  месецот  кислев  да  го  празнуваме  очистувањето  на храмот,  сметавме  дека  е  неопходно  да ви  јавиме,  та  и  вие  да  го  празнувате празникот Сеници како и празникот на огнот,  кој  го  востанови  Неемија,  кога тој, отакако го изгради храмот и жртвеникот, принесе жртва. 
Stih19 | Зашто,  кога  нашите  татковци  биле одведени во Персија, тогаш побожните свештеници зеле тајно оган од жртвеникот,  го  сокриле  во  длабината  на  еден пресушен бунар и го покриле, така што никој не можел да го најде тоа скришно место. 
Stih20 | И,  откако  изминале  многу  години, кога Му било угодно на Бога, Неемија, испратен  таму  од  персискиот  цар,  го побарал тој оган од потомците на оние свештеници што го сокриле. А кога го известиле дека таму не нашле оган, туку само густа вода, 
Stih21 | тој им заповедал да нацрпат од таа вода и да му донесат. Кога ги приготвиле жртвите, Неемија им рекол на свештениците со таа вода да ги поросат и дрвата  и  жртвите  што  биле  ставени  врз нив. 
Stih22 | Само што го направиле тоа, изгреало сонцето, кое дотогаш било покриено со  облак,  вивнал  силен  оган,  така  што сите се зачудиле. 
Stih23 | Додека  горел  огнот,  свештениците и  сиот  народ  се  молеле:  молитвата  ја започнувал  Јонатан,  а  Неемија  заедно со другите ја продолжувал. 
Stih24 | сѐ,  Ти  си  страшен  и  силен,  праведен  и милостив,  единствен  Цар  и  единствен Добротвор, А еве ја содржината на молитвата: „Господи,  Господи  Боже,  Создателе  на 
Stih25 | единствен Дарител на сѐ, единствен праведен, сесилен и вечен, Ти го избавуваш Израил од секакво зло, Ти си ги избрал нашите татковци и си ги осветил! 
Stih26 | Прими  ја  оваа  жртва  за  сиот  Твој израилски народ, запази го овој Твој дел и освети го; 
Stih27 | собери нѐ нас распрснатите, ослободи  ги  оние  што  им  робуваат  на  незнабошците,  милостиво  погледај  на  понизените и презрените, та да разберат дека си Ти нашиот Бог; 
Stih28 | казни ги оние што нѐ измачуваат и дрско што нѐ навредуваат; 
Stih29 | насели  го  народот  Твој  на  Твоето свето место, како што рекол Мојсеј.” 
Stih30 | За  тоа  време  свештениците  пееле свечени песни. 
Stih31 | Кога жртвата ќе изгорела, Неемија заповедал со другата вода да ги полијат големите камења. 
Stih32 | А  кога  го  направиле  тоа,  избувнал силен пламен, но од светлината, што изгреала од жртвеникот, тој исчезнал. 
Stih33 | Штом  се  разбрало  за  овој  настан  и кога за него бил известен и персискиот цар,  бидејќи  на  тоа  место,  каде  што преселените  свештеници  го  сокриле огнот, се нашла водата, со која Неемија и  оние  што  биле  со  него,  го  осветиле жртвеникот, 
Stih34 | царот,  откако  ја  испитал  работата, наредил  тоа  место  да  се  огради  како свето. 
Stih35 | На оние, на кои им го дал, им оставил  и  дел  од  големите  приходи  што  ги добивал од тоа место. 
Stih36 | Оние,  пак,  што  биле  со  Неемија, тоа место го нарекле Нефтар, што значи:  Очистување;  а  многумина  го  нарекуваат и Нефтај. 
Глава2
Еремија ги крие обредните предмети - Библиотеката на Неемија - Повикување на посветување 
Stih1 | Во записите се открива дека пророкот Еремија им заповедал на иселените да земат од огнот, како што е горе речено, 
Stih2 | и дека откако им го дал на преселниците Законот, им заповедал да не ги забораваат  заповедите  на  Господ  и  да  не се заблудуваат во своите мисли, гледајќи  ги  златните  и  сребрените  идоли  и украси. 
Stih3 | Говорејќи  им  и  за  други  слични  работи, тој ги убедувал да не го отфрлаат Законот од своето срце. 
Stih4 | Во  записите  се  вели  и  тоа  дека  овој пророк, по Божјо откровение, им заповедал  да  ги  носат  со  себе  скинијата  и Ковчегот, и дека се искачил на гората, на  која  се  искачил  Мојсеј,  и  оттаму  го гледал Божјото наследство. 
Stih5 | Откако  пристигнал  таму,  Еремија нашол засолниште во една пештера, каде што ги внесол скинијата, Ковчегот и кадилниот жртвеник, а потоа го заѕидал влезот. 
Stih6 | Потоа, кога дошле некои од неговите сопатници за да го означат патот, не можеле да го најдат. 
Stih7 | А Еремија ги укорил, штом разбрал за  тоа,  велејќи  им  дека  тоа  место  ќе остане  непознато  сѐ  додека  Бог  не  се смилостиви и одново не го собере Својот народ. 
Stih8 | Токму  тогаш  Господ  ќе  ги  открие тие работи, и ќе се појави славата Господова во облак, како што се појави во времето  на  Мојсеј  и  на  Соломон,  кога Му се молеле на Господ, храмот да биде величествено посветен. 
Stih9 | Се  говори  и  за  тоа  дека  Соломон, надарен  со  мудрост,  принел  жртви  за обновување и завршување на храмот. 
Stih10 | Како  што  Мојсеј  Му  се  молел  на Господ кога се спуштил оган од небото и  ја  проголтал  жртвата,  така,  кога  се молел и Соломон, се спуштил оган и ја проголтал сепаленицата. 
Stih11 | Мојсеј  тогаш  рекол:  „Затоа  што жртвата за грев не е за јадење, огнот ја проголта.” 
Stih12 | Така и Соломон празнувал осум дена. 
Stih13 | А,  во  записите  и  во  спомените  на Неемија се раскажува и за тоа како направил библиотека, како ги собрал книгите за царевите, за пророците и за Давид, а и писмата на царевите за светите приноси. 
Stih14 | Исто  така  и  Јуда  ги  собрал  сите книги, кои биле изгубени поради војната што нѐ снајде, а сега се тие во наши раце. 
Stih15 | Затоа,  ако  имате  потреба  од  нив, пратете луѓе да ви ги донесат. 
Stih16 | Ви  пишуваме  затоа  што  сакаме  да го празнуваме очистувањето, а добро ќе биде, ако и вие ги празнувате тие денови. 
Stih17 | А Бог, Кој го спаси сиот Свој народ и  на  сите  им  даде  наследство,  царство, свештенство и светилиште, 
Stih18 | како  што  беше  ветил  со  Законот, Тој  набргу,  се  надеваме  на  Него,  ќе  нѐ помилува и ќе нѐ собере од сите краишта под небото во светото место. 
Stih19 | Зашто  Тој  нѐ  избави  од  големи  неволји и местото го очисти. 
Stih20 | А за делата на Јуда Макавејски и на неговите браќа, за очистувањето на великиот храм и за обновувањето на жртвеникот, 
Stih21 | како  и  за  војните  против  Антиох Епифан  и  против  неговиот  син  Евпатор, 
Stih22 | и  за  појавите  од  небото,  покажани на оние, кои се грижеа за Јудејците толку  ревносно,  така  што,  иако  беа  малубројни, ја ослободија целата земја и гонеа  многубројни  непријателски  групи луѓе, 
Stih23 | кои  ја  повратија  славата  на  својот храм, познат во целиот свет, го ослободија  градот  и  ги  востановија  законите, на кои им се закануваше пропаѓање, кога Господ се смилува на нив со Својата голема добрина - 
Stih24 | сето ова го изложил Јасон Киренеецот во пет книги, но ние ќе се обидеме накратко да ги опишеме во една книга. 
Stih25 | Имајќи  ги  предвид  многуте  работи и тешкотии што произлегуваат од обемниот  материјал,  за  оние  што  сакаат  да се занимаваат со историја, 
Stih26 | ние се погриживме да им дадеме духовна поткрепа на тие што имаат желба за читање, олеснување  на оние што сакаат да помнат и полза за сите што ќе ја читаат, 
Stih27 | сѐ, ова ни најмалку не е лесно, а бара од нас напори и внимание, иако  за  нас,  кои  се  зафативме  со тешката  работа  да  опишеме  накратко 
Stih28 | како  што  не  му  е  лесно  ни  на  оној што подготвува гозба и сака да им биде корисен  и  на  другите.  Но,  имајќи  ја предвид  благодарноста  на  многумина, го  преземаме  овој  труд  доброволно  врз себе. 
Stih29 | Оставајќи  му  го  на  историчарот точното изложување на подробностите, ние  ќе  се  трудиме  да  се  раководиме  од правилата на скратено изложување. 
Stih30 | Како  што  градителот  на  една  нова куќа треба да се грижи за целата нејзина  градба,  а  оној  што  ќе  се  зафати  со резба  и  живопис,  своето  внимание  ќе треба да го сврти само на украсувањето, па така мислиме и ние за нашата работа. 
Stih31 | Да  се  задлабочиш  во  суштината,  и да  ги  истражуваш  сите  извори,  да  ги иследуваш сите поединости  тоа е својствено на вистинскиот историчар. 
Stih32 | Оној,  пак,  што  прави  кратки  изложувања,  треба  да  биде  краток  и  да  ги избегнува исцрпните истражувања. 
Stih33 | И  така,  како  што  рековме,  да  го почнеме прикажувањето, зашто не е разумно  да  го  развлекуваме  предговорот на  историјата,  а  самата  историја  да  ја скратуваме. 
Глава3
Хелиодор доаѓа во Ерусалим 
Stih1 | Додека во светиот град луѓето живееја  во  потполн  мир  и  додека грижливо се пазеа законите поради побожноста на првосвештеникот Онија, и неговата омраза кон злото, 
Stih2 | тогаш обично и самите цареви го почитуваа  тоа  место  и  светиот  храм  го даруваа со најскапоцени дарови, 
Stih3 | така што и азискиот цар Селевк даваше од своите приходи за сите расходи околу жртвените служби. 
Stih4 | Но  некој  си  Симон,  од  племето  на Венијамин,  кој  бил  поставен  за  настојник на храмот, влегол во расправија со првосвештеникот  поради  надзорот  над градското пазариште. 
Stih5 | Тарсеовиот  син  Аполониј,  кој  во  тоа време  бил  управител  на  Келе-Сирија  и Феникија, Бидејќи  не  можел  да  го  наговори првосвештеникот  Онија,  отишол  кај 
Stih6 | го  известил  дека  ерусалимската ризница е преполна со неизмерно богатство  дека  во  неа  е  натрупано  големо количество пари, кои не се потребни за принесување жртви и дека сето тоа богатство може да му припадне на царот. 
Stih7 | Кога еднаш Аполониј се состанал со царот  и  го  известил  за  спомнатото богатство,  а  овој  го  одбрал  Хелиодор, неговиот државен управител, го испратил со заповед да го земе тоа богатство. 
Stih8 | Хелиодор веднаш тргнал на пат, под изговор дека треба да ги обиколи градовите  на  Келе-Сирија  и  Феникија,  а всушност тргнал да ја изврши царската заповед. 
Stih9 | Кога пристигнал во Ерусалим, и бил љубезно примен од првосвештеникот на градот,  тој  му  соопштил  за  тоа  што  го дознал и дека е дојден да праша дали е тоа вистина. 
Stih10 | Макар  што  првосвештеникот  му рекол дека тоа е имот на вдовици и сираци, доверени на пазење, 
Stih11 | и дека еден дел е на Хиркан, синот на  Товија,  еден  многу  угледен  човек,  и дека не е вистина она што клеветел нечесниот  Симон,  и  дека  има  само  четиристотини  таланти  сребро  и  двесте таланти злато, и затоа 
Stih12 | не  треба  да  бидат  повредени  оние што верувале во светоста на местото и во достоинството, и во неповредливоста на  храмот,  кој  е  почитуван  во  целиот свет, - 
Вознемиреност во градот 
Stih13 | Хелиодор,  кој  имаше  царска  заповед, сепак, одлучно рече дека тоа треба да биде пренесено во царската ризница. 
Stih14 | Тој  определи  ден,  а  кога  влезе  во ризницата  за  да  направи  попис,  во  градот се создаде голема вознемиреност. 
Stih15 | Свештениците, облечени во свештенички одежди, паѓаа пред жртвеникот и повикуваа  кон  небото,  до  Оној,  Кој  го дал законот за доверување имот на храмот,  молејќи  да  им  го  запази  цел  на оние што му го довериле. 
Stih16 | Секој што ќе го погледнеше лицето на првосвештеникот, ја чувствуваше неговата  душевна  вознемиреност;  изгледот и изменетата боја на лицето ја покажуваа душевната мака. 
Stih17 | Него го обзеде ужасен страв и трепереше  со  сето  свое  тело;  тоа  на  оние што  го  гледаа,  им  кажуваше  колку страда неговото срце. 
Stih18 | Цели семејства истрчуваа од своите домови  и  одеа  на  заедничка  молитва, зашто на светилиштето му се закануваше осквернување. 
Stih19 | Жените  опашани  со  вреќиште  под градите,  одеа  во  групи  на  улиците,  девојки,  дотогаш  пазени  по  домовите  и вардени, трчаа едни кон портите, други кон  ѕидовите,  а  трети  гледаа  низ  прозорците, 
Stih20 | и сите креваа раце кон небото и се молеа. 
Stih21 | Жално  беше  да  се  гледа  како  многуброен  народ  паѓа  ничкум,  а  крајно вознемирениот  првосвештеник  стоеше и чекаше. 
Stih22 | Сите Му се молеа на Бога Седржителот  целосно  да  им  го  запази  на  сопствениците  она  што  му  го  довериле  на храмот на пазење. 
Stih23 | Но Хелиодор и понатаму го правеше она што беше наумил. 
Казната за Хелиодор 
Stih24 | А кога влезе во ризницата со своите вооружени придружници, Господ на нашите  татковци  и  Господарот  на  секоја власт покажа знак; сите што се осмелија  да  влезат  во  ризницата  беа  соборени од страв пред Божјата сила и паднаа во немоќ и ужас. 
Stih25 | Пред нивните очи им се појави коњ покриен со прекрасно седло, и страшен коњаник, па кога се исправи на задните нозе, го удираше Хелиодор со предните копита, а коњаникот како да имаше златен оклоп. 
Stih26 | Се појавија и други двајца младичи, еден  од  едната,  а  другиот  -  од  другата страна, необично силни и со ретка убавина  и  почнаа  да  го  бичуваат  и  многу рани му нанесоа. 
Stih27 | Кога  Хелиодор  најпосле  падна  на земја,  него  го  обви  густа  темнина;  тогаш го кренаа и го поставија на носила. 
Stih28 | Оној  што  пред  малку  беше  влегол во ризницата со голема сила, тој и оние што го придружуваа, беспомошен го изнесоа со јасен доказ за Божјата сила. 
Stih29 | Тој беше соборен од Божјата сила и лежеше  безгласен  и  лишен  од  секаква надеж за спасение. 
Stih30 | Јудејците  Го  прославуваа  Господа, Кој  го  прослави  Своето  живеалиште; храмот, кој пред малку време, беше исполнет  со  страв  и  трепет,  со  појавувањето на Господ Седржителот, се исполни со радост и веселба. 
Stih31 | Потоа,  некои  од  придружбата  на Хелиодор,  го  замолија  првосвештеникот Онија  да Му се помоли на Севишниот за да му подари живот на оној што лежеше на издивнување. 
Stih32 | Првосвештеникот,  плашејќи  се царот да не помисли дека Јудејците направиле некакво злодело против Хелиодор, принесе жртва за негово спасение. 
Stih33 | Додека  првосвештеникот  ја  принесуваше жртвата за помилување, истите младинци пак му се појавија на Хелиодор, облечени во иста раскошна облека, па  кога  застанаа  пред  него  му  рекоа: „Биди  му  многу  благодарен  на  првосвештеникот  Онија,  зашто  Господ  ти подари живот само поради него, 
Stih34 | а ти, казнет од Бога, разгласувај им ја на сите Неговата голема сила.” И откако ги изговорија овие зборови, исчезнаа. 
Промената кај Хелиодор 
Stih35 | А  Хелиодор,  откако  Му  принесе жртва  на  Господ  и  Му  даде  големи  ветувања на Оној, Кој му го запази животот, му заблагодари и на Онија и со својата војска се врати кај царот, 
Stih36 | сведочејќи  пред  сите  за  делата  на Севишниот  Бог,  кои  ги  виде  со  своите очи. 
Stih37 | А кога царот го запраша Хелиодор кој човек му се чини дека е погоден да биде испратен пак во Ерусалим, тој му одговори: 
Stih38 | „Ако имаш некаков непријател или противник  на  твојата  држава,  него  испрати го таму, и ќе го пречекаш казнет, само ако остане жив, зашто на она место навистина има сила Божја; 
Stih39 | Оној, Кој живее на небото, бдее над тоа место и го заштитува; оние што Му пристапуваат  со  лоша  намера  -  Тој  ги бие и ги уништува.” 
Stih40 | Ете, тоа му се случи на Хелиодор и така беше зачувана ризницата на светиот храм. 
Глава4
Лошите дела на настојникот Симон 
Stih1 | Спомнатиот  Симон,  кој  стана  предавник  на  храмовата  ризница  и  на татковината,  го  наклевети  Онија  дека работи против Хелиодор и дека бил виновен за лошите работи. 
Stih2 | Добротворот  на  градот,  заштитникот на своите сонародници и ревносниот исполнител на Божјите закони, тој се осмелуваше да го нарекува државен непријател. 
Stih3 | И кога непријателството дојде дотаму што преку некој од едномислениците  на  Симон,  почнаа  да  се  извршуваат убиства, 
Stih4 | Онија, гледајќи дека борбата станува многу опасна и дека Аполониј, управителот  на  Келе–Сирија  и  Феникија,  ја поттикнува злобата на Симон, 
Stih5 | отиде  кај  царот,  но  не  како  обвинител  на  своите  сограѓани,  туку  заради општата полза на сиот народ и на секој поединец. 
Stih6 | Тој  согледуваше  дека  без  царска помош  не  е  можно  мирно  да  се  средат работите и дека Симон нема да се ослободи од своето безумие. 
Првосвештеникот Јасон го прифаќа елинизмот 
Stih7 | По  смртта  на  Селевк,  кога  Антиох, наречен Епифан, стана цар, Јасон, братот  на  првосвештеникот  Онија,  се обидуваше  да  ја  преземе  првосвештеничката служба, 
Stih8 | ветувајќи му на царот, при една нивна  средба,  триста  и  шеесет  таланти сребро,  и  од  некои  други  приходи  -осумдесет таланти. 
Stih9 | Освен тоа, ветил дека ќе плати уште сто  и  педесет  таланти,  ако  му  дозволи да има свое училиште за телесно воспитување  на  младите  и  на  ерусалимците да им дава антиохиско граѓанство. 
Stih10 | Кога  царот  се  согласи  и  тој  доби таква власт, почна веднаш своите сонародници  да  ги  воведува  во  елински  начин на живеење. 
Stih11 | Ги укина правата, кои царот заради човекољубие им ги беше дал на Јудејците,  со  посредство  на  Јован,  таткото  на Евполем,  кој  одеше  како  пратеник  кај Римјаните  за  да  склучи  сојуз  и  пријателство, па, со еден збор, уривајќи ги законските  уредби,  воведуваше  нови обичаи спротивни на законот. 
Stih12 | Откако изгради под самата тврдина училиште  за  телесно  воспитување  на младинци, ги привлекуваше оние од нив што  беа  полични,  па  ги  водеше  во  дом на срамот. 
Stih13 | Така  се  појави  наклоноста  спрема елинизмот  и  приближувањето  спрема туѓинците поради преголемата безбожничка  расипаност  на  Јасон,  на  тој  безбожник, а не првосвештеник, 
Stih14 | така што и свештениците престанаа да бидат ревносни спрема својата служба кај жртвеникот, и презирајќи го храмот и не грижејќи се за жртвите, брзаа на  знак  од  свирче  да  присуствуваат  на претстави, забранети со законот. 
Stih15 | Го сметаа за ништо она што нивните татковци го почитуваа; го признаваа за  добро  само  она  што  го  признавале Елините. 
Stih16 | Затоа  ги  постигна  страшна  казна: оние што им беа пример за угледување за  тоа  како  треба  да  живеат  и  во  сѐ  да бидат слични на нив, тие им станаа непријатели и крвници; 
Stih17 | зашто не е можно да ги прекршиме Божјите закони, а да останеме неказнети; тоа го потврдува и она што се случи потоа. 
Stih18 | Кога  во  Тир  се  одржуваа,  во  присуство на царот, петгодишните натпревари, 
Stih19 | триста  сребрени  драхми  за  жртва  на Херкул; но, оние што ги зедоа да ги носат,  молеа  да  не  бидат  употребени  за жртви,  бидејќи  тоа  го  сметале  како нешто  неприлично,  туку  да  ги  потрошат за нешто друго. безбожниот  Јасон  испрати  гледачи од  Ерусалим,  антиохијци,  да  однесат  и 
Stih20 | И  така,  парите  што  ги  испрати  за жртва  на  Херкул,  беа  потрошени  за градба на чунови со весла. 
Дочекот на Антиох Епифан во Ерусалим 
Stih21 | Кога потоа Аполониј, синот на Менестеј, беше испратен во Египет да присуствува  на  зацарувањето  на  Птоломеј Филометор,  Антиох  се  посомневал  во него; затоа кога се упати во Јопија, тој дојде во Ерусалим. 
Stih22 | Тогаш беше пречекан многу свечено  од  Јасон  и  од  градот,  со  факели  и восклици,  а  оттаму  заедно  со  својата војска појде во Феникија. 
Менелај назначен за првосвештеник 
Stih23 | Три години потоа, Јасон го испрати Менелај, братот на претходно споменатиот Симон, за да му ги однесе на царот парите  и  да  го  потсети  на  некои  неодложни работи. 
Stih24 | А  тој,  кога  се  сретнал  со  царот,  ја пофали неговата власт, и издејствува да му биде дадена првосвештеничка служба, откако рече дека ќе плаќа триста таланти сребро повеќе од Јасон. 
Stih25 | Откако ги прими заповедите на царот, се врати во Ерусалим, без да донесе со  себеси  нешто  достојно  за  првосвештеник,  освен  гневот  на  свиреп  тиранин и бес на див ѕвер. 
Stih26 | Па така Јасон, кој го измами својот роден брат, од друг беше измамен и мораше да пребега во Аманитида. 
Stih27 | Менелај ја доби првосвештеничката власт, но воопшто не се грижеше за парите  што  му  ги  ветил  на  царот,  иако Сострат,  заповедникот  на  градската тврдина, постојано ги бараше од него, 
Stih28 | зашто  тој  беше  одговорен  за  собирање  на  даноците;  поради  таа  причина обајцата беа повикани кај царот. 
Stih29 | Менелај  беше  принуден  првосвештенството да му го отстапи на Лисимах, а  Сострат  го  заменил  Кратис,  заповедникот на Кипраните. 
Убиството на Онија 
Stih30 | Додека  се  случуваа  овие  настани, бунт кренаа Тарсјаните и Малошаните, затоа што нивните градови ѝ беа дадени како  мираз  на  царската  наложница Антиохида. 
Stih31 | Затоа  набргу  потоа  царот  отиде таму за да ги помири, а за свој намесник го остави Андроник, еден од големодостојниците на царот. 
Stih32 | Тогаш Менелај, сметајќи дека му се укажал погоден момент, украде златни садови од храмовата ризница и еден дел од  нив  му  ги  подари  на  Андроник,  а другите ги продаде во Тир и во соседните градови. 
Stih33 | Откако  разбра  и  се  увери  во  тоа, Онија го укори и се засолна во азилното место Дафни кај Антиохија. 
Stih34 | Затоа  Менелај,  штом  се  состана  со Андроник, го замоли да го убие Онија. Тогаш  Андроник  отиде  кај  Онија,  измамнички му ја подаде својата десница, а Онија, иако се сомневаше во него, излезе од своето скривалиште; веднаш го уби, не водејќи грижа за правда. 
Stih35 | Од  ова  се  разгневија  не  само  Јудејците, туку и многу други народи, и негодуваа  поради  неправедното  убиство на тој човек. 
Stih36 | Кога  царот  се  врати  од  пределите на  Киликија,  Јудејците  и  побунетите Елини  од  градот  го  известија  за  беззаконото убиство на Онија. 
Stih37 | Антиох,  силно  огорчен  и  побуден со сочувство, ги оплакуваше добродетелите  и  големата  побожност  на  умрениот, 
Stih38 | разгневен  на  Андроник,  му  ја соблече достоинственичката облека, му ги искина алиштата и заповеда да го водат  по  целиот  град  и  на  истото  место, каде што тој го уби Онија, да го погубат него  убиецот; така Господ му даде заслужена казна. 
Смртта на Лисимах 
Stih39 | А  кога  Лисимах,  со  знаење  на  Менелај,  направи  многу  кражби  на  свети предмети, и затоа почна насекаде да се говори,  народот  се  дигна  против Лисимах,  зашто  многу  златни  садови беа украдени. 
Stih40 | Откако  разгневениот  народ  востана, Лисимах вооружи околу три илјади луѓе, и прв почна да врши насилства под  водство  на  еден  тиранин,  стар  по години,  но  не  помалку  застарен  по своето безумие. 
Stih41 | Штом  ги  видоа  насилствата  на  Лисимах,  едни  од  луѓето  беа  грабнале  камења, други стапови, а трети земја и ги фрлаа  врз  главите  на  Лисимаховите луѓе, 
Stih42 | така  што  многумина  од  нив  убија, некои  ранија,  а  останатите  ги  натераа да се разбегаат, додека крадецот на светите работи го фатија кај ризницата. 
Менелај ослободен 
Stih43 | Затоа  Менелај,  беше  изведен  пред суд. 
Stih44 | Кога  царот  дојде  во  Тир,  тогаш тројца пратеници од Советот на народните старешини му поднесоа жалба. 
Stih45 | А  Менелај,  веќе  фатен,  му  вети многу пари на Птоломеј, Дорименовиот син, ако се застапи пред царот за него. 
Stih46 | А  Птоломеј,  го  одведе  царот  под некој трем, под изговор дека треба да се освежи, и скришно го промени судското решение. 
Stih47 | Менелај,  виновникот  на  сето  зло, царот  го  ослободи  како  невин  од  сите обвиненија, додека кутрите обвинители, кои ако требаше да се бранат и пред суд на Скитите, секако дека ќе беа ослободени, нив царот ги осуди на смрт. 
Stih48 | И така, оние што говореа во одбрана на градот, народот и на светите садови,  веднаш  беа  осудени  со  неправедна казна. 
Stih49 | Дури и тирчаните, згрозувајќи се од таквата  неправедна  казна,  дадоа  голем прилог за нивниот погреб. 
Stih50 | стана  уште  пожесток  непријател  на граѓаните. А Менелај, поради алчност на властодршците,  ја  задржа  власта  што  ја имаше,  па  напредувајќи  во  злобата,  им 
Глава5
Втората египетска војна 
Stih1 | Во тоа време Антиох започна втора војна против Египет. 
Stih2 | Во тие денови, речиси цели четириесет  дена,  над  целиот  град  во  воздухот се гледаа коњаници, во златна облека и вооружени со копја, слични на војници; 
Stih3 | стројни  борбени  коњички  редови, напади  и  отстапувања  на  едната  и  на другата  страна,  размавнување  со  штитови  и  многу  копја  и  мечеви,  фрлање стрели, болскав сјај на златни оклопи и секакво оружје. 
Stih4 | Затоа сите се молеа таа појава да биде за добро. 
Крајот на Јасон 
Stih5 | Кога  потоа  се  прошири  лажен  глас дека Антиох умрел, Јасон собра не помалку  од  илјада  души  и  го  нападна градот, а штом се искачија на градските ѕидови, и откако градот беше преземен, Менелај избега во тврдината. 
Stih6 | А  Јасон  безмилосно  ја  пролеваше крвта на своите сограѓани, не помислувајќи дека успехот против сонародниците е најголемото зло, па си замислуваше дека добил победа над непријателите, а не над еднородните браќа. 
Stih7 | Но сепак тој не доби никаква власт, туку  срамно  го  заврши  своето  предавство  и  беше  одново  принуден  да  бара прибежиште во Аманитида. 
Stih8 | Крајот на неговиот лош живот беше ваков:  обвинет  пред  арабискиот  владетел  Арета,  тој  бегаше  од  град  во  град, од  сите  прогонуван  и  мразен  како  отстапник  од  законите  и  презиран  како непријател  од  својата  татковина  и  своите  сограѓани,  беше  протеран  во  Египет. 
Stih9 | Оној  што  изгони  толку  многу  луѓе од  својата  татковина,  самиот  загина  во туѓа земја, откако појде кај Лакедемонците со надеж дека меѓу нив ќе најде за себе  прибежиште  поради  роднинството што го имаше со нив. 
Stih10 | достоен  со  погреб,  ниту  со  гробот  на своите татковци. Оној кој остави многумина без погреб,  и  самиот  остана  неоплакан  и  неу
Stih11 | Кога  царот  разбра  за  сето  тоа,  тој помисли дека Јудеја се одвојува од него, па  се  дигна  од  Египет  со  разгневена душа  и  го  зазеде  градот  со  своите вооружени сили. 
Stih12 | Тој  им  заповеда  на  своите  војници безмилосно  да  ги  бијат  сите  што  ќе  ги видат и да ги убиваат оние што се кријат по куќите. 
Stih13 | Така  изгинаа  млади  и  стари, умртвија  мажи,  жени  и  деца,  заклаа девојки и доенчиња. 
Stih14 | Во три дни загинаа осумнаесет илјади: четиринаесет илјади паднаа од раката  на  убијците,  а  не  помалку  од  убиените беа оние што беа продадени. 
Ограбувањето на храмот 
(1 Мак 1,21–24) 
Stih15 | Но  незадоволен  ни  од  тоа,  тој  се осмели да влезе и во најсветиот храм на целата земја, а го водеше Менелај, предавникот на законите и на татковината. 
Stih16 | Тој ги земаше светите садови и другите  свети  предмети  со  своите  нечисти раце, подарени од други цареви за благослов  и  напредок,  поради  славата  и достоинството на ова свето место. 
Stih17 | Антиох,  заслепен  од  своите  горди мисли, не можеше да разбере дека Господ  за  кусо  време  се  разгневи  поради гревовите  на  граѓаните,  поради  што  го остави градот без заштита. 
Stih18 | Иако немаше натрупано толку многу гревови, сепак, кога би се осмелил да влезе, и него ќе го одвратеа ударите на камшикот  од  неговата  дрскост,  како што  го  одвратија  и  Хелиодор,  кого  го испрати  царот  Селевк  да  ја  испита ризницата. 
Stih19 | Но  Господ  не  го  избра  народот заради светото место, туку го избра светото место - заради народот. 
Stih20 | Затоа  и  светото  место,  имајќи  дел од народните неволји, доби дел од Божјите  добрини,  па  макар  што  беше  запуштено  поради  гневот  на  Севишниот, пак беше издигнато во целата своја слава, откако се смилува Великиот Господ. 
Stih21 | И  така,  Антиох,  откако  однесе  од храмот осумстотини таланти, па побрза да  се  врати  во  Антиохија,  мислејќи  во својата  гордост  дека  копното  може  да го направи погодно за пловење, а морето - за сувоземни патишта; 
Stih22 | за настојник во Ерусалим го остави Филип, родум од Фригија, а по природа пожесток и од оној што го постави, 
Stih23 | а во Гаризим го постави Андроник, а  освен  нив,  и  Менелај,  кој  управувал уште полошо од другите над јудејските граѓани. 
Интервенцијата на Аполониј 
(1 Мак 1,29–35) 
Stih24 | Потоа  го  испрати  својот  намесник Аполониј со дваесет и две илјади војници, откако му заповедал да ги убијат сите возрасни мажи, а жените и децата да ги продадат. 
Stih25 | Кога дојде во Ерусалим, тој се прикажувал  како  мирољубив  човек;  почекал  до  светиот  саботен  ден,  и  тогаш  ја искористил саботната починка на Јудејците,  па  на  своите  луѓе  им  заповеда  да го земат оружјето. 
Stih26 | Најнапред  ги  убил  сите  оние  што отишле  да  ја  гледаат  војската,  а  потоа заедно  со  својата  војска  се  втурнал  во градот и исклал многу народ. 
Stih27 | Тогаш  Јуда  Макавејски,  десетти  во својот  род,  се  повлече  во  пустината  и живееше  со  своите  приврзаници  по планините  како  ѕверовите;  се  хранеше со трева за да не биде соучесник во осквернувањето. 
Глава6
Воспоставување пагански обреди 
Stih1 | Набргу  потоа  царот  испрати  еден старец, Атињанин, да ги присилува Јудејците  да  ги  прекршат  татковските закони и да не живеат по Божјите закони; 
Stih2 | да го осквернат ерусалимскиот храм и да го нарекуваат храм на Зевс Олимписки,  а  храмот  во  Гаризим  -  храм  на Зевс  Гостољубивиот,  затоа  што  жителите на овој град се придојдени. 
Stih3 | Оваа  неволја  беше  тешка  и  неподнослива за народот. 
Stih4 | Храмот  се  исполни  со  блудство  и пијанчење  од  страна  на  незнабошците кои,  дружејќи  се  со  блудници,  се  собираа со таквите жени во најсветите места  во  храмот  и  внесуваа  непозволени работи. 
Stih5 | И жртвеникот се наполнил со недозволени жртви, спротивни на законот. 
Stih6 | Не се дозволуваше празнувањето на саботата, ни празнувањето на празниците, па не дозволуваа дури да се нарекуваме Јудејци. 
Stih7 | Секој месец, на роденденот на царот, сосила ги водеа Јудејците да принесуваат  идолски  жртви,  а  на  Дионисовиот празник ги принудуваа да носат бршленови  венци  и  да  одат  во  групи  свечено во чест на Дионис. 
Stih8 | Таква  наредба  издаде  царот  Птоломеј и во другите соседни елински градови, а тие да дејствуваат против Јудејците  и  да  ги  принудуваат  да  им  принесуваат жртви на идолите и да јадат од тие жртви. 
Stih9 | Оние,  што  не  се  согласуваа  да  живеат  според  обичаите  на  незнабошците ги убиваа. Токму тогаш настана вистинска мака. 
Stih10 | Две  жени  беа  обвинети  дека  ги  обрезале  своите  деца;  затоа  ги  врзаа  тие деца за градите на нивните мајки, па откако ги прошетаа низ градот пред народот,  ги  фрлија  преку  градските  ѕидишта. 
Stih11 | Други се собираа во блиските пештери за да можат тајно да го празнуваат саботниот ден, но, откако беа пријавени кај Филип, беа изгорени, зашто, поради светоста на тој ден, сметаа дека е грешно да се бранат. 
Милоста Божја и во казнувањето 
Stih12 | Ги  молам  оние  што  ја  читаат  оваа книга да не се плашат од овие неволји и да знаат дека овие страдања не служат за пропаст, туку за вразумување на нашиот род. 
Stih13 | Зашто  тоа  што  на  нечестивите  не им се дава многу време, туку набргу биваат  казнувани,  тоа  е  знак  за  големата Божја милост. 
Stih14 | Додека  другите  народи  Господ  ги чека долготрпеливо да ги казни за нивните гревови, тогаш кога тие ќе се натрупаат, а со нас не постапува така; нас не нѐ чека така долготрпеливо; 
Stih15 | нѐ казнува пред да стигнеме до врвот на гревовите. 
Stih16 | Бог  никогаш  не  ја  оддалечувал  од нас  Својата  милост;  нѐ  казнува  со  неволји, но никогаш не нѐ изоставува нас - Својот народ. 
Stih17 | Ова што го реков, нека ни биде доволно  како  спомен.  А  сега  пак  да  се вратиме на нашето прикажување. 
Мачеништвото на Елеазар 
Stih18 | Имаше  некој  си  Елеазар,  еден  од првите  книжници,  веќе  остарен,  но многу личен. Него го принудуваа, отворајќи  му  ја  насила  устата  да  јаде  свинско месо. 
Stih19 | Но  тој  повеќе  ја  сакаше  славната смрт,  отколку  срамниот  живот;  доброволно се предаде да го измачуваат и го плукаше  она  што  насила  му  го  ставаа во устата, 
Stih20 | а така требаше да постапуваат сите, решени поскоро да истрпат, отколку да јадат од она што е забрането со закон. 
Stih21 | Тогаш  оние,  што  стоеја  на  чело  на безбожничкото  жртвување,  познавајќи го тој човек од поодамна, го повикаа насамо и го убедуваа да принесе месо што тој  самиот  ќе  го  приготви,  кое  би  можел да го јаде, и да се прави дека божем јаде од месото што го жртвувал царот, 
Stih22 | на тој начин да се избави од смртта, ползувајќи  се  со  нивната  љубов  поради нивното старо пријателство. 
Stih23 | Но  тој,  решителен  во  својата  благородна  одлука,  достојна  за  неговата возраст  и  угледна  старост,  за  неговите славни  бели  коси,  за  побожноста  уште од раното детство, а најповеќе - поради светиот и од Бога даден закон, одговори и рече: 
Stih24 | „Веднаш нека ме предадат на смрт. Зашто на нашата возраст не ѝ прилега да  се  преправаме,  така  што  многумина од младите да помислат дека деведесетгодишниот Елеазар минал во верата на незнабошците, 
Stih25 | па,  поради  мојата  лицемерност,  заради краткиот и ништожен живот, преку  мене  да  паднат  во  заблуда,  а  со  тоа јас би ѝ ставил дамка и срам на мојата старост. 
Stih26 | Па и кога би се избавил од човечките измачувања во овој живот, во сегашново време, јас не би можел да избегам од сесилната десница на Севишниот ни во овој живот, ниту по смртта  во другиот. 
Stih27 | Затоа  сега,  откажувајќи  се  храбро од овој живот, ќе се покажам достоен за својата старост, 
Stih28 | а  на  младите  ќе  им  оставам  добар пример како треба за почитуваните свети закони со гордост да се оди во смрт.” По овие зборови веднаш појде на измачување. 
Stih29 | Тогаш и оние што го водеа, ја изменија дотогашната своја наклоност спрема него во омраза; неговите зборови ги сметаа за лудост. 
Stih30 | Кога  под  жестоките  удари  веќе умираше, тој воздивна и рече: „Господ, Кој знае сѐ, добро знае дека можев да се избавам од смртта и дека на своето тело ги поднесувам тешките маки од бичувањето, ги претрпувам во мојата душа од страхопочит спрема Него.” 
Stih31 | Така го заврши својот земен живот и со својата смрт остави, не само за младите,  туку  и  за  многумина  од  народот, пример  за  храброст  и  спомен  на  добродетел. 
Глава7
Мачеништвото на седумте браќа 
Stih1 | Така  беа  фатени  и  седум  браќа  заедно  со  нивната  мајка.  Царот  нареди да ги бијат со бичеви и воловски жили,  сакајќи  да  ги  присилат  да  јадат  од забранетото свинско месо. 
Stih2 | Еден  од  нив  проговори  прв  и  рече: „Што сакаш да прашаш и што сакаш да дознаеш  од  нас!  Ние  сакаме  повеќе  да умреме, отколку да ги згазиме законите на нашите предци. 
Stih3 | Тогаш царот силно се разгневи и нареди да се вжештат тави и котли. 
Stih4 | жата  и  да  му  ги  сечат  рацете  и  нозете пред  очите  на  другите  негови  браќа  и пред мајка му. Кога ги вжарија, царот заповеда веднаш  да  му  го  отсечат  јазикот  на  оној што прв проговори, да му ја одерат ко
Stih5 | И  така,  откако  го  осакати  сосема, заповеда да го однесат до огнот и да го печат во тава, а кога од тавата се ширеше  миризба  надалеку,  другите  синови, заедно со нивната мајка, се поттикнуваа еден  со  друг,  храбро  да  ги  истрпат  маките, велејќи: 
Stih6 | „Господ  Бог  гледа  и  навистина  ќе биде милостив спрема нас, како што изјави Мојсеј во својата песна пред народот: Тој ќе се смилува на своите слуги.” 
Stih7 | Кога умре првиот, го изведоа вториот  на  подбивање  и,  откако  му  ја  одраа кожата заедно со косата, од главата, го прашаа: „Сакаш ли да јадеш пред да го измачуваме твоето тело дел по дел?” 
Stih8 | А  тој,  одговарајќи  им  на  јазикот  на своите  татковци,  рече:  „Не,  не  сакам!” Затоа и тој ги претрпе истите маки како и првиот. 
Stih9 | Испуштајќи ја својата душа, воздивна и рече: „Мачителе, ти ни го одземаш сегашниот живот, но Царот на славата ќе нѐ воскресне за вечен живот нас што умираме за Неговите закони.” 
Stih10 | Потоа беше изложен на подбивање третиот, па кога му го побараа јазикот, тој го покажа, подавајќи ги без страв и своите раце. 
Stih11 | И  јуначки  рече:  „Од  небото  сум  ги примил и не жалам да ги дадам за Божјите  закони;  се  надевам  дека  пак  ќе  ги добијам од Него.” 
Stih12 | И самиот цар, и оние што беа со него, се вчудовидоа од смелоста на момчето, кое ги презираше маките. 
Stih13 | Кога  умре  тој,  на  истите  маки  го подложија и четвртиот брат. 
Stih14 | Пред  да  умре,  тој  рече:  „Блазе  му на оној што умира од човечка рака, тој треба да се надева на Бога - дека Тој ќе го воскресне! А ти, мачителе, за тебе ќе нема воскресение за живот.” 
Stih15 | Потоа го доведоа петтиот и почнаа да го измачуваат. 
Stih16 | Тој  го  погледна  царот  и  му  рече: „Иако  си  смртен,  ти  имаш  власт  над луѓето  и  правиш  сѐ  што  сакаш.  Но  не мисли  дека  Бог  го  напуштил  нашиот народ! 
Stih17 | Само почекај, па ќе ја видиш Неговата голема сила: Тој ќе те казни и тебе и твојот народ!” 
Stih18 | Потоа го доведоа шестиот, кој, приготвувајќи се за смртта, рече: „Не мами се  попусто,  ние  го  трпиме  ова  поради наша вина, зашто Му згрешивме на нашиот  Бог  и  затоа  нѐ  снајдоа  сите  овие маки, достојни за чудење. 
Stih19 | Но  не  мисли    дека  ти  нема  да  бидеш  казнет,  ти  кој  се  осмелуваш  да  се бориш против Бога,” 
Stih20 | Најдостојна,  пак,  за  восхит  беше мајката,  која  гледајќи  ги  нејзините седум синови како умираат во еден ден, великодушно претрпуваше затоа што се надеваше на Бога. 
Stih21 | Исполнета со благородни чувства и поткрепувајќи  го  својот  дух  со  машка храброст,  таа  го  поттикнуваше  секого од  нив  со  јазикот  на  нивните  татковци, велејќи: 
Stih22 | „Јас не знам како се најдовте во мојата утроба; јас не ви ги подарив ни духот  ни  животот,  ниту  преку  мене  се образувал составот на секого од вас. 
Stih23 | Затоа, Создателот на светот, Кој го создал  човечкиот  род  и  на  сѐ  му  дал почеток, пак милостиво ќе ви даде и дух и  живот  затоа  што  сега  не  се  штедите заради Неговите закони.” 
Stih24 | Антиох помисли дека го презираат, сфаќајќи  дека  се  подбиваат  со  него,  го советуваше  најмладиот,  кој  беше  уште жив,  и  не  само  со  зборови,  туку  и  со заколнување  го  уверуваше  дека  ќе  го направи богат и задоволен, само ако се откаже од Законот на татковците, дека ќе му биде пријател и ќе го постави на висока служба. 
Stih25 | Но  бидејќи  момчето  не  внимаваше што  му  зборува  царот,  овој  ја  повика мајка  му  и  почна  да  ја  наговара  да  го посоветува својот најмал син за да си го спаси животот. 
Stih26 | По  долго  убедување,  мајката  се согласи да го посоветува синот свој. 
Stih27 | мојата утроба, три години со млеко сум те  доела,  сум  те  хранела,  одгледала  и воспитала. Но кога се наведна над него и потсмевајќи  му  се  на  свирепиот  мачител, таа му говореше вака на јазикот на нејзините  предци:  „Сине,  смилувај  се  над мене, која сум те носела девет месеци во 
Stih28 | Ти  се  молам  сине,  погледни  ги  небото и земјата и сѐ што е на нив и знај дека  сето  тоа  Бог  го  создал  од  ништо, знај  дека  така  настанал  и  човечкиот род. 
Stih29 | Не плаши се од убиецот, туку биди достоен  за  твоите  браќа  и  прими  ја смртта за да те придобијам пак, по Божја милост, заедно со твоите браќа.” 
Stih30 | Додека  таа  уште  говореше,  момчето рече: „Што чекате? Јас не ѝ се покорувам  на  царската  заповед;  јас  им  се покорувам  на  заповедите  од  Законот што  им  го  даде  Бог  на  нашите  предци преку Мојсеј. 
Stih31 | А  ти  што  си  измислил  вакви  маки за нас Јудејците, знај дека нема да избегаш од Божјата рака. 
Stih32 | Ние страдаме поради нашите гревови. 
Stih33 | Па, ако живиот Бог за извесно време се разгневи на нас за да нѐ покара и да нѐ поучи, Тој пак ќе се смилува над нас, Своите слуги. 
Stih34 | А  ти,  безбожнику  и  најголем  престапник од сите луѓе, не гордеј се попусто,  не  издигнувај  се  со  празни  надежи, кревајќи ја својата рака против слугите Божји, 
Stih35 | зашто  уште  не  си  избегал  од  судот на Бога, Кој гледа сѐ. 
Stih36 | Нашите браќа, кои ги претрпеа сега овие преодни маки, според Божјиот завет,  добија  вечен  живот,  а  ти,  според Божјиот  суд,  ќе  добиеш  справедлива казна за твојата гордост. 
Stih37 | И јас, како и моите браќа, ги предавам душата и телото за Законот на нашите  предци,  молејќи  Му  се  на  Бога, набгру да се смилува над Својот народ, а  ти,  во  маки  и  страдања,  да  признаеш дека е Тој единствен Бог. 
Stih38 | Со мене и со моите браќа нека заврши  гневот  на  Севишниот,  кој  со  право се сруши врз нашиот народ.” 
Stih39 | Царот,  наполно  избезумен,  се  разгневи на него пожестоко отколку на неговите  браќа,  доживувајќи  го  тешко особено подбивањето. 
Stih40 | Така и тој го заврши својот живот, а да не се оскверни, исполнет со надеж во Господ. 
Stih41 | По синовите умре и мајката. 
Stih42 | Ете,  толку  за  обредните  идолски жртви и за страшните измачувања. 
Глава8
Макавејското востание 
Stih1 | Јуда  Макавејски  и  оние  што  беа  со него, почнаа тајно да одат по селата, да ги повикуваат роднините и да ги собираат сите што му останале верни на јудејството, па собра шест илјади мажи. 
Stih2 | Тие повикаа кон Господ да се смилува над народот што е измачуван од сите и  над  осквернетиот  храм  од  безбожниците; 
Stih3 | да се смилува над разурнатиот град, на  кој  му  се  заканува  опасност  да  биде срамнет  со  земјата,  да  ја  слушне  крвта што вика кон Него; 
Stih4 | да си спомне за беззаконото погубување на невините младенци, за искажаните хулења против Неговото име и да се разгневи против лошите. 
Stih5 | И  кога  застана  на  чело  на  својата војска, Макавеј беше непобедлив за безбожниците,  откако  Божјиот  гнев  се претвори во милост. 
Stih6 | Напаѓаше  ненадејно  градови  и  села и ги гореше, заземаше погодни положби, победи многу непријатели и ги присили во бегство. 
Stih7 | Таквите напади најчесто ги правеше ноќе,  а  гласот  за  неговото  јунаштво  се разнесуваше насекаде. 
Никанор и Горгиј против јудејскиот род 
(1 Мак 3,38–4,27) 
Stih8 | Филип, гледајќи дека тој човек постојано  напредува,  добива  сѐ  поголема сила  и  дека  често  има  успех  во  своите потфати,  се  обрати  писмено  до  Птоломеј, воениот началник на Келе-Сирија и Феникија за да му помогне во царските работи. 
Stih9 | ности, го испрати за да го уништи сиот јудејски  род.  Кон  него  го  придружи  и војсководецот  Горгиј,  искусен  во  воените работи. Тој  го  одбра  иканор,  Патрокловиот син, еден од неговите први пријатели, и откако  го  постави  на  чело  од  најмалку дваесет  илјади  војници  од  разни  народ
Stih10 | Никанор имаше намера од продажбата на јудејските пленици да го исплати  данокот  од  две  илјади  таланти  што им го должеше на Римјаните. 
Stih11 | Затоа веднаш им испрати понуда на сите приморски градови за продажба на јудејски робови, ветувајќи им по дваесет пленици  за  еден  талант;  тој  не  знаеше каква казна го очекува од раката на Севишниот. 
Stih12 | На  Јуда  му  јавија  за  доаѓањето  на Никанор; тој ги извести оние што беа со него, за војската што се приближува; 
Stih13 | тогаш  се  разбегаа  страшливците  и оние што не веруваа во Божјата правда, ги напуштија своите места. 
Stih14 | А други, пак, продаваа сѐ што имаа со себе, и Му се молеа на Господ да ги избави  од  нечесниот  Никанор,  кој  ги продал уште пред битката, 
Stih15 | ако  не  заради  нив,  тогаш  барем  заради  заветот  со  нивните  татковци  и заради тоа што се именуваат со Неговото свето и славно име. 
Stih16 | Тогаш  Макавеј  ги  собра  оние  што беа со него, на број шест илјади луѓе и почна  да  ги  охрабрува  да  немаат  страв од  непријателите,  од  множеството  незнабошци,  кои  неправедно  ги  напаѓаат, туку храбро да се борат, 
Stih17 | имајќи  ја  предвид  престапната навреда  на  Светото  место,  уривањето на изложениот на поруга град и уништувањето на прадедовските обичаи. 
Stih18 | Зашто, велеше тој, „Тие имаат верба  во  своето  оружје  и  во  својата  храброст,  а  ние  имаме  верба  во  Сесилниот Бог,  Кој  со  едно  замавнување  може  да ги собори тие што доаѓаат против нас и сиот свет.” 
Stih19 | Тој  им  раскажа  и  за  помошта  што ја  добиле  нивните  прадедовци  и  како под Сенахирим биле убиени сто осумдесет и пет илјади луѓе, 
Stih20 | во  неволја,  само  тие  осум  илјади  убиле сто и дваесет илјади луѓе, благодарејќи на помошта од Небото, и добиле голем плен. за  битката  во  Вавилон  против  Галатјаните, кадешто се бореле осум илјади луѓе со помош на четири илјади Македонци, па кога Македонците се нашле 
Stih21 | Кога со вакви зборови ги охрабри и ги подготви да бидат готови да умрат за законите и за татковината, тој ја раздели војската во четири дела, 
Stih22 | поставувајќи  ги  своите  браќа  за началници на секој од овие делови; Симон, Јосиф и Јонатан и на секого од нив му довери по илјада и петстотини души. 
Stih23 | Потоа му нареди на Елеазар да чита од Светата книга, па, откако го поздрави со зборовите „Со Божја помош!” застана на чело од предниот дел и влезе во бој со Никанор. 
Stih24 | Бидејќи  помошник  во  борбата  им беше Сесилниот, тие убија повеќе од девет  илјади  непријатели,  а  поголемиот дел од Никаноровата војска ја ранија и осакатија; сите други се разбегаа. 
Stih25 | Им  ги  зедоа  парите  и  на  оние  што беа  дошле  да  ги  купуваат,  ги  гонеа  на голема  далечина,  но  се  вратија,  зашто немаа време; 
Stih26 | бидејќи  тоа  се  случуваше  на  денот наспроти сабота, затоа и не продолжија да ги гонат. 
Stih27 | Откако го собраа оружјето и го собраа  пленот,  тие  ја  празнуваа  радосно саботата,  благодарејќи  Му  на  Господ  и прославувајќи Го затоа што ги спаси во тој ден и што почна да им ја покажува Својата милост. 
Stih28 | Откако  ја  отпразнуваа  саботата,  од пленот  одделија  за  сакати,  вдовици  и сираци, а остатокот го разделија помеѓу себе и своите деца. 
Stih29 | Штом ја свршија сета таа работа, се собраа  на  заедничка  молитва,  молејќи Му  се  на  милосрдниот  Господ  наполно да се измири со нив - Своите слуги. 
Поразот на Тимотеј и на Вакид 
Stih30 | А  од  оние,  кои  под  водство  на  Тимотеј  и  Вакид  заедно  ги  нападнаа,  тие убија  дваесет  илјади  луѓе  и  лесно  ги освоија нивните високи тврдини; тогаш разделија  уште  многу  плен  на  еднакви делови меѓу себе, меѓу сакатите, вдовиците, сираците и меѓу народните старешини. 
Stih31 | Кога го собраа сето оружје и грижливо  го  подредија  на  пригодни  места, другиот плен го однесоа во Ерусалим. 
Stih32 | Го убија и водачот на Тимотеевите одреди,  најбезбожниот  човек,  кој  им причини многу маки на Јудејците. 
Stih33 | Потоа,  празнувајќи  ја  победата  во својата татковина, го изгореа Калистен и  некои  други,  кои  ја  беа  изгореле  светата врата, и беа избегале во една куќа; така  и  тие  претрпеа  достојна  казна  за светогрдието. 
Понижувањето на Никанор 
Stih34 | А оној, тројниот злосторник Никанор, кој беше довел три илјади трговци да купуваат Јудејци, 
Stih35 | со  Божја  помош,  беше  понижен  од оние што ги потценуваше, беше принуден  да  ја  соблече  својата  раскошна облека, па како некој побегнат роб, отиде  по  осамени  патишта  во  Антиохија, крајно  огорчен  од  поразот  на  својата војска. 
Stih36 | Оној што беше ветил дека ќе им го исплати  данокот  на  Римјаните  од  продажба  на  ерусалимските  робови,  мораше да разгласува дека Јудејците Го имаат  Бога  за  соборец,  и  дека  остануваат неранливи  затоа  што  им  се  покоруваат на законите дадени од Него. 
Глава9
Крајот на Антиох Епифан 
(1 Мак 6,1–17; 2 Мак 2,11–17) 
Stih1 | Во  исто  време  Антиох  срамно  се врати од персиските краишта. 
Stih2 | Тој  беше  навлегол  во  градот  Персепол,  обидувајќи  се  да  го  ограби  тамошниот  храм  и  да  го  преземе  градот. Затоа народот се собра, грабна оружје и Антиох,  подгонет  од  жителите  на  градот, мораше срамно да се врати назад. 
Stih3 | Кога  се  доближи  до  Екбатана,  разбра  што  се  случило  со  војската  на  Никанор и Тимотеј. 
Stih4 | следеше,  зашто  гордо  беше  рекол:  „Од Ерусалим  ќе  направам  гробишта  за Јудејците штом ќе отидам таму.” Тој,  пламнат  од  бес,  намисли  да  се одмазди  на  Јудејците  за  навредата  од оние што го натерале на бегство, затоа му заповеда на коларот од неговата бојна  кола  непрекинато  да  вози  сѐ  додека не  стигнат.  Но  Небесниот  суд  веќе  го 
Stih5 | Но  Севишниот  Бог  на  Израилците го  порази  со  неизлечива  и  невидлива рана:  веднаш  штом  ги  изрече  тие  зборови,  го  фатија  неиздржливи  болки  во утробата и страшни внатрешни маки, 
Stih6 | наполно  заслужено,  зашто  и  тој  им ги  измачуваше  утробите  на  другите  со многу невидени болки. 
Stih7 | Но и тогаш од својата гордост не отстапуваше,  туку  исполнет  уште  повеќе со  неа  и  дишејќи  со  огнена  ожесточеност против Јудејците, заповеда да вози уште побрзо, кога одеднаш падна од колата и ги повреди сите делови од своето тело. 
Stih8 | Оној, што мислеше со својата човечка горделивост дека може да им заповеда на морските бранови и да ги измери планинските  врвови,  лежеше  целиот искршен  на  земјата,  од  каде  потоа  го дигнаа  на  носилка,  покажувајќи  им  ја на сите Божјата сила јавно; 
Stih9 | зашто од телото на овој безбожник, уште  додека  беше  жив,  отпаѓаа  парчиња месо, така што смрдеата од отпаѓањето и гниењето со мачнотија ја поднесуваше целата војска. 
Stih10 | Само пред малку мислеше да ги дофати  небеските  ѕвезди,  а  сега  веќе  никој,  поради  ужасната  смрдеа,  не  можеше да го истрпи. 
Stih11 | А  сега,  целиот  скршен  од  болки, почна  да  попушта  во  својата  гордост  и под  ударот  на  Божјиот  камшик  почна да му доаѓа умот, зашто маките негови стануваа сѐ понеиздржливи секој миг. 
Stih12 | Не можејќи ни самиот да ја издржи смрдеата  на  своето  сопствено  тело,  тој призна,  велејќи:  „Право  е  човек  да  Му се покорува на Бога и, бидејќи е смртен, да не се изедначува со Бога!” 
Stih13 | Овој  безбожник  Му  се  молеше  на Бога, Кој не можеше веќе да го сака, 
Stih14 | и велеше: „Светиот град што брзав да  го  срамнам  со  земја  и  да  го  претворам во гробишта, го објавувам за слободен; 
Stih15 | нивните деца да ги фрлам на грабливите птици и на ѕверовите, сите ќе ги изедначам со атињаните; Јудејците, кои имав намера да не ги удостојам  ни  со  погреб,  туку  заедно  со 
Stih16 | светиот  храм,  кој  некогаш  го  ограбив,  ќе  го  украсам  со  најскапоцени  дарови, ќе ги вратам сите свети садови, и тоа многу повеќе отколку што сум зел, а  нужните  расходи  за  жртвите  ќе  ги плаќам од моите лични приходи; 
Stih17 | и, освен тоа, и јас самиот ќе станам Јудеец,  ќе  го  посетам  секое  населено место и ќе ја објавам Божјата сила.” 
Stih18 | Но, откако болките никако не престануваа, зашто врз него беше дошол часот  на  Божјиот  праведен  суд,  во  таква очајна положба им напиша на Јудејците писмо со ваква содржина: 
Писмото на Антиох до Јудеите 
Stih19 | „Царот  и  воениот  заповедник  Антиох  на своите добри сограѓани, Јудејците,  им  испраќам  поздрави  посакувајќи им здравје и добра среќа! 
Stih20 | Ако сте здрави вие и вашите деца, а работите ви одат како што треба, јас Му оддавам  најголема  благодарност  на Бога, полн со надеж во небото. 
Stih21 | Но  јас  лежам  болен  и  со  љубов  си спомнувам за вашата почит и благонаклонетост  спрема  мене.  На  враќање  од Персија,  тешко  се  разболев,  па  сметам дека  е  потребно  да  се  погрижам  за  општата сигурност на сите. 
Stih22 | Не  очајувам,  иако  ми  е  состојбата многу тешка, цврсто се надевам дека сепак ќе оздравам. 
Stih23 | Но,  бидејќи  знам  дека  татко  ми, кога  војуваше  во  горните  краишта,  си беше определил наследник, 
Stih24 | та,  ако  се  случи  нешто  ненадејно, или  некаква  незгода,  жителите  на  нашата земја да знаат на кого му е оставено управувањето и да не се вознемируваат; 
Stih25 | освен  тоа,  забележувајќи  дека  владетелите на околните држави, гледаат и чекаат  да  видат  каков  ќе  биде  крајот, јас го одредив за цар мојот син Антиох, кого  за  време  на  моите  походи  по  горните земји често сум го препорачувал, а сум го претставувал и на повеќемина од вас, а и нему му напишав вакво писмо. 
Stih26 | Па така, ве молам да си спомните за добрините  што  сум  ви  ги  направил  подеднакво  на  сите  вас,  така  што  вашата благодарност  спрема  мене  да  ја  пројавите и спрема мојот син. 
Stih27 | Јас сум уверен дека тој, следејќи ги моите желби, ќе постапува со вас добро и човечки.” 
Stih28 | Така тој богохулник и убиец, откако претрпе најтешки маки, какви знаел да им причинува на другите, својот живот  го  заврши  во  туѓа  земја,  и  со  најтешка смрт. 
Stih29 | Неговото  тело  го  пренесе  Филип, неговиот  пријател  од  детството,  кој  од страв  пред  Антиоховиот  син,  отиде  во Египет, кај Птоломеј Филопатор. 
Глава10
Чистење на храмот 
(1 Мак 4,36–61) 
Stih1 | За  тоа  време  Макавеј  и  оние што  беа  со  него,  под  водство  на Господ, пак го зазедоа храмот и градот, 
Stih2 | и ги урнаа жртвениците и идолските храмови, изградени од туѓинците. 
Stih3 | Потоа  го  исчистија  храмот,  подигнаа друг жртвеник, и тогаш, откако добија искри преку удирање камен со камен  и  од  нив  распалија  оган,  принесоа жртви,  по  тригодишен  прекин,  направија  кадилница,  свеќници  и  ставија лебови на трпезата за предложение. 
Stih4 | Откако  го  направија  сето  тоа,  паѓајќи  ничкум  тие  Му  се  помолија  на Господ да не се најдат никогаш во такви неволји,  туку  ако  некогаш  повторно згрешат, Господ да ги казни милозливо и  да  не  ги  предава  на  богохулни  и  безбожни мачители. 
Stih5 | Чистењето на храмот се совпадна со истиот ден во кој беше и осквернувањето негово од незнабошците - во дваесет и петтиот ден од месецот кислев. 
Stih6 | Празнуваа  весело  осум  дена,  како  и на празникот Сеници, спомнувајќи како пред  извесно  време  го  поминувале  овој свет  празник,  како  ѕверови  по  гори  и пештери. 
Stih7 | им  помогна  да  го  исчистат  местото Негово. Затоа,  носејќи  стапови,  обвиени  со бршлен,  зелени  гранчиња  и  палми,  Му благодарија и Го прославуваа Оној, Кој 
Stih8 | И тогаш заедно решија и со заповед наредија  -  сиот  јудејски  народ  да  го празнува  овој  празник  три  дена  секоја година. 
Владеењето на Антиох Евпатор 
Stih9 | Таков беше крајот на Антиох, наречен Епифан. 
Stih10 | А сега ќе ги изложиме настаните во времето  на  Антиох  Евпатор,  синот  на оној  безбожник,  задржувајќи  се  само накратко на воените неволји. 
Stih11 | Кога го презеде царството, тој му го предаде  управувањето  со  државата  на некој си Лисиј, главен воен управник на Келе–Сирија и Феникија. 
Stih12 | Птоломеј,  наречен  Макрон,  прв  се однесуваше  праведно  со  Јудејците,  па заради  големите  неправди  што  беа направени  над  нив,  тој  настојуваше  со нив  сите  работи  да  ги  заврши  мирољубиво. 
Stih13 | Затоа  беше  наклеветен  од  пријателите  на  Евпатор,  па  слушајќи  дека  го нарекуваат предавник, затоа што го напуштил Кипар, кој му беше доверен од Филопатор, и дека преминал кај Антиох  Епифан,  па,  откако  немаше  веќе чест  и  власт,  се  отру  од  очај  и  така  го заврши својот живот. 
Горгиј и идумејските тврдини 
(1 Мак 5,1–8) 
Stih14 | А Горгиј, штом стана воен управител на оние места, држеше наемни војски и постојано војуваше со Јудејците. 
Stih15 | Заедно  со  него  и  Идумејците,  кои имаа тврдини на добри положби, ги обеспокојуваа  Јудејците,  и  прифаќајќи  ги ерусалимските  бегалци,  настојуваа  да одржуваат постојана воена состојба. 
Stih16 | Макавеј и оние што беа со него, молејќи Му се на Бога да им биде помошник во војната, ги нападнаа идумејските тврдини. 
Stih17 | тувајќи ги сите што ги среќаваа, а убија не помалку од дваесет илјади луѓе. И, откако ги нападнаа силно, ги зазедоа тие места, им се одмаздија на сите,  кои  се  бореа  на  ѕидините,  униш
Stih18 | Не  помалку  од  девет  илјади  луѓе побегнаа  во  две  добро  утврдени  кули, снабдени  со  сѐ  што  е  потребно  против опсадата. 
Stih19 | Оставајќи ги Симон и Јосиф, а и Захеј со доста луѓе за да ја продолжат опсадата,  Макавеј  самиот  отиде  на  такви места, каде што беше повеќе потребен. 
Stih20 | А  оние  што  беа  со  Симон,  поради нивното  среброљубие,  дозволија  да  бидат  поткупени  од  оние  што  беа  опсадени  во  кулите,  па,  откако  добија седумдесет  илјади  драхми,  им  овозможија на некои од нив да избегаат. 
Stih21 | Кога  го  известија  Макавеј  за  она што  се  случи,  тој  ги  собра  народните старешини  и  пред  нив  ги  прекори,  велејќи им дека за пари ги продале своите браќа  со  тоа  што  ги  пуштиле  непријателите против нив. 
Stih22 | Затоа нареди да бидат погубени како предавници и веднаш потоа ги зазеде двете кули. 
Stih23 | Имајќи успех во оружјето, кое беше во неговите раце, во тие две тврдини изби повеќе од дваесет илјади луѓе. 
Победата на Јуда над Тимотеј 
Stih24 | А Тимотеј, кој пред тоа беше победен од Јудејците, собра многубројна војска  од  туѓинци  и  голем  број  коњаници од  Азија  и  дојде  до  Јудеја  со  цел  да  ја завладее. 
Stih25 | Кога  почна  да  се  приближува,  тогаш  оние  што  беа  со  Макавеј,  се  обратија со молитви кон Господ, главите си ги  посипаа  со  пепел  и  се  препашаа  со вреќиште околу половината. 
Stih26 | Паѓајќи ничкум пред подножјето на жртвеникот, тие Му се молеа на Бога да биде  милостив  спрема  нив,  да  им  биде непријател  на  нивните  непријатели  и противник  на  нивните  противници,  како што се вели во Законот. 
Stih27 | Откако  завршија  со  молитвата,  го зедоа оружјето и отидоа далеку од градот,  а  кога  се  приближија  до  непријателите, тие застанаа. 
Stih28 | беа  убедени  дека  ќе  победат  затоа  што беа  храбри  и  затоа  што  имаа  верба  во Господ, а другите - го поставија гневот за предводник во битката. Штом  почна  сонцето  да  излегува  и едните  и  другите  влегоа  во  бој:  едните 
Stih29 | Кога започна битката, на противниците им се покажаа од небото петмина прекрасни мажи на коњи со златни узди, а двајца од нив ги предводеа Јудејците; 
Stih30 | тие го зедоа Макавеј помеѓу себе за да  го  запазат  неповреден  со  своето оружје, а на противниците фрлаа стрели и молњи, така што тие беа заслепени и збркани од страв, па почнаа да се убиваат едни со други. 
Stih31 | Беа убиени дваесет илјади и петстотини пешаци и шестотини коњаници. 
Stih32 | Самиот Тимотеј избега во тврдината,  наречена  Газир,  која  беше  мошне добро  укрепена,  а  со  неа  управуваше Хереј. 
Stih33 | Макавеј и оние што беа со него, со радосен  занес  ја  опсадуваа  тврдината четири дена. 
Stih34 | Оние,  пак,  што  беа  во  тврдината, уверени  дека  таа  е  недостапна,  им  возвраќаа со лоши и срамни зборови. 
Stih35 | Петтиот  ден,  кога  се  зазоруваше, дваесет  момци  од  војската  на  Макавеј, пламнати  од  гнев  поради  срамните зборови, храбро се искачија на ѕидините и со страшна лутина ги убија сите што ги видоа. 
Stih36 | Набргу  потоа  и  други  навлегоа  во тврдината, опфатени од истиот гнев, ги палеа  кулите,  па,  откако  запалија  клади, живи ги гореа богохулниците; други ја  искршија  портата,  така  што  навлезе сета војска и ја освоија тврдината. 
Stih37 | А  Тимотеј,  кој  се  беше  сокрил  во една јама, го убија, како и неговиот брат Хереј и Аполофан. 
Stih38 | Откако  го  извршија  тоа,  почнаа  со песна и химни да Му благодарат на Господ,  Кој  му  направи  на  Израил  толку голема добрина и им подари победа. 
Глава11
Првата војна на Лисиј 
(1 Мак 4,26–35) 
Stih1 | ќи  ги  многу  тешко  и  со  голема  огорченост последните настани, Сосема  набргу  Лисиј,  царскиот роднина  и  намесник,  поднесувај
Stih2 | собра  седумдесет  илјади  пешаци  и коњаници  и  појде  против  Јудејците  со намера Ерусалим да го направи елинска населба, 
Stih3 | и храмот слично на незнабожечките храмови да го подложи на данок, а првосвештенството  да  се  продава  секоја година. 
Stih4 | Никако не помислуваше на Божјата сила,  бидејќи  беше  занесен  од  множеството  пешаци  и  коњаници  и  од  своите осумдесет слонови. 
Stih5 | Кога навлезе во Јудеја и наближуваше  до  утврденото  место  Бет–Цур,  кое се наоѓа на пет стадии од Ерусалим, тој го опседна. 
Stih6 | Штом Макавеј и оние, кои беа со него,  разбраа  за  опсадата  на  тврдината, почнаа  да  плачат  и  со  солзи  да  Му  се молат  на  Господ  да  им  испрати  добар ангел за да ги спаси. 
Stih7 | А  самиот  Макавеј  прв  го  зграби оружјето и ги поттикна другите заедно со  него,  изложувајќи  се  на  опасност  за да им помогнат на браќата, и тие наеднаш  доброволно  со  него  заедно  појдоа во поход. 
Stih8 | Додека се наоѓаа уште близу до Ерусалим,  веднаш  им  се  покажа  коњаник предводник, во бела облека, кој мафташе со своето златно оружје. 
Stih9 | Тогаш сите заедно Му заблагодарија на милосрдниот Бог и толку се охрабрија,  спремни  да  уништат  не  само  луѓе, туку и диви ѕверови, па дури и железни врати да искршат. 
Stih10 | Одеа  напред  под  закрила  на  небесниот соборец, кои им дојде од небото по милоста на Господ. 
Stih11 | Јурнаа  на  непријателот  како  лавови, убија единаесет илјади пешаци и илјада и шестотини коњаници, а сите други ги натераа во бегство. 
Stih12 | Поголемиот дел од нив беа ранети, а се спасија голи и без оружје, а и самиот Лисиј се спаси со срамно бегство. 
Мир со Јудејците 
(1 Мак 6,57–61) 
Stih13 | трпе,  па  сфати  дека  Јудејците  се  непобедливи, затоа што Сесилниот Бог е нивен соборец; Но,  бидејќи  сепак  беше  разумен, размислуваше  за  поразот  што  го  пре
Stih14 | затоа  прати  гласници  до  нив  да  ги увери дека се согласува под сите законски и праведни услови да склучи мир и дека ќе го убеди царот да им биде пријател. 
Stih15 | Макавеј,  мислејќи  за  општото  добро,  се  согласи  со  сѐ  што  му  предложи Лисиј, а и самиот цар одобри сѐ што му предложи Макавеј на Лисиј за Јудејците во писмо. 
Stih16 | А писмото што им го испрати Лисиј на  Јудејците  гласеше  вака:  „Лисиј  го поздравува јудејскиот народ! 
Stih17 | Вашите  пратеници  Јован  и  Авшалом  ни  го  предадоа  долу  потпишаниот документ,  застапувајќи  се  за  тоа  што беше напишано во него. 
Stih18 | Јас го известив за тоа царот, со што требаше да го запознаам, а тој го одобри сето она што беше прифатливо. 
Stih19 | Затоа, ако и понатаму имате добро расположение  спрема  државната  управа, јас ќе настојувам да работам за ваша полза. 
Stih20 | А што се однесува за подробностите, јас им порачав и на нашите и на вашите  пратеници  да  водат  преговори  со нас. 
Stih21 | Останете  со  здравје!  Сто  четириесет  и  осма  година,  дваесет  и  четврти ден од месецот диоскор.” 
Stih22 | А  писмото  од  царот  имаше  ваква содржина:  „Поздрав  од  царот  Антиох до братот Лисиј. 
Stih23 | Од  времето,  кога  татко  ми  отиде при боговите, наша желба е, поданиците на нашето царство да не бидат вознемирувани, ако ги вршат своите работи. 
Stih24 | Слушнавме дека Јудејците не се согласуваат со елинските обичаи на мојот татко,  туку  го  сакаат  својот  сопствен начин на живеење и бараат да се раководат според своите посебни закони. 
Stih25 | Затоа, сакајќи тој народ да не биде вознемируван,  заповедам  нивниот  храм да  им  биде  вратен,  така  што  ќе  можат да  живеат  според  обичаите  на  своите предци. 
Stih26 | Затоа  добро  ќе  направиш,  ако  испратиш кај нив пратеници, кои ќе склучат  со  нив  договор,  па  така,  откако  ќе ги  дознаат  нашите  намери,  да  бидат спокојни  и  да  се  занимаваат  со  своите работи.” 
Stih27 | А царското писмо до јудејскиот народ имаше ваква содржина: „Царот Антиох до јудејските старешини и до сите Јудејци - поздрав. 
Stih28 | Се  надеваме  дека  сте  здрави,  како што ви посакуваме, а ние сме здрави. 
Stih29 | Менелај ни соопшти дека сакате да се вратите во своите домови. 
Stih30 | Затоа на оние што ќе дојдат до триесеттиот ден од месецот ксантик, им ја подавам  мојата  десна  рака  за  да  им  ја потврдам нивната неповредливост. 
Stih31 | Јудејците  можат  да  се  хранат  со својата посебна храна и да се управуваат по своите закони, како и порано, никој  веќе  нема  да  ги  вознемирува  за грешките од минатото. 
Stih32 | Јас го пратив кај вас Менелај за да ве успокои. 
Stih33 | Бидете здрави! Во сто четириесет и осмата година, на петнаесеттиот ден од месецот ксантик.” 
Stih34 | На Јудејците им испратија писмо и Римјаните  со  следнава  содржина: „Квинт  Мемиј  и  Тит  Манилиј,  римски старешини, поздрав до јудејскиот народ. 
Stih35 | Она  што  ви  го  дозволил  Лисиј,  царевиот  роднина,  тоа  ви  го  потврдуваме и ние. 
Stih36 | А за она што тој сметал да му предложи на царот, размислете и вие добро, па  испратете  некого  што  побрзо  за  да можеме да го изложиме тоа онака како што е потребно, бидејќи ние веќе тргнуваме за Антиохија. 
Stih37 | Затоа побрзајте и испратете некого за да знаеме и ние што мислите. 
Stih38 | Да сте живи и здрави! Во сто четириесет и шестата година, на петнаесеттиот ден од месецот ксантик.” 
Глава12
Одмазда на Јуда против Јопија и Јамнија 
Stih1 | Откако  се  завршија  тие  договори,  Лисиј  се  врати  кај  царот,  а Јудејците се зафатија со земјоделие, 
Stih2 | но месните воени началници, Тимотеј и Аполониј, синот на Генеј, Јероним и Димофон, а уште и Никанор, управителот на Кипар, не им даваа да живеат во мир и во спокојство. 
Stih3 | Жителите  на  Јопија,  пак,  извршија големо  недело.  Тие  ги  поканија  своите сограѓани  Јудејци,  заедно  со  нивните жени  и  деца,  да  влезат  во  подготвени кораби,  божем  никакво  зло  не  им  приготвуваат. 
Stih4 | А  кога  се  согласија,  зашто  сакаа  да го запазат мирот и немаа никакво сомневање, тогаш врз основа на јавна градска  согласност,  Јопијците,  откако  отпловија,  ги  издавија,  а  ги  имало  не  помалку од двесте души. 
Stih5 | Кога  Јуда  разбра  за  оваа  свирепост, извршена  врз  неговите  еднокрвни  браќа, за ова ги извести оние што беа со него, 
Stih6 | па,  откако  Го  повикаа  праведниот Судија,  Бога,  се  упати  против  убијците на  своите  браќа;  во  текот  на  ноќта  го запали пристаништето, ги запали и корабите,  а  оние  што  избегаа  од  нив,  ги уби. 
Stih7 | Бидејќи  тоа  место  беше  затворено, Јуда си отиде со намера пак да се врати и да ги истреби сите жители на Јопија. 
Stih8 | Откако  разбра  дека  жителите  на Јамнија сакаат на ист начин да постапат со Јудејците што живеат таму, 
Stih9 | ги нападна во текот на ноќта и им го запалија пристаништето и корабите, така што светлината од огнот се гледаше дури до Ерусалим, кој е оддалечен двесте и четириесет стадии. 
Битката со Арабјаните 
Stih10 | А  кога  се  оддалечија  оттаму  девет стадии,  одејќи  против  Тимотеј,  беа  нападнати  од  Арабјани  -  не  помалку  од пет  илјади  пешаци  и  петстотини  коњаници. 
Stih11 | Битката  беше  жестока  и  кога  оние што беа со Јуда, со Божја помош, извојуваа победа, победените номади, Арабјаните, го молеа Јуда за мир, ветувајќи им дека ќе им даваат добиток и сѐ друго со што можат да им бидат корисни. 
Stih12 | Јуда,  гледајќи  дека  тие  навистина можат  да  им  бидат  корисни  во  многу работи,  се  согласи  да  склучи  мир  со нив, а тие потоа си отидоа во своите шатори. 
Stih13 | Тогаш  тој  нападна  уште  еден  град со утврден мост, ограден со ѕидини и населен  со  разни  народи;  градот  се  нарекуваше Каспин. 
Stih14 | Жителите на овој град, надевајќи се на градската тврдина и на својата насобрана храна, постапија многу дрско и ги навредуваа  со  срамни  и  неприлични зборови. 
Stih15 | Но оние што беа со Јуда, откако Му се обратија за помош на Великиот Господар на светот, Кој го урна Ерихон без бојни  машини  и  оружја,  во  времето  на Исус Навин, диво ги нападнаа ѕидините. 
Stih16 | Со  Божја  помош,  го  зазедоа  овој град и извршија безбројни убиства, така што блиското езеро, широко две стадии, се чинеше дека е полно со крв. 
Битката во Карнион 
(1 Мак 5,37–44) 
Stih17 | Откако  отидоа  таму,  на  оддалеченост од седумстотини и педесет стадии, дојдоа  во  Харак,  кај  Јудејците,  наречени Тувијани, 
Stih18 | но таму не го затекнаа Тимотеј, кој, не  успевајќи  да  направи  некое  зло,  се оддалечил од таа земја, но сепак на едно место оставил силна стража. 
Stih19 | Затоа  Доситеј  и  Сосипатер,  двајца од предводниците на Макавејците, отидоа и ги убија оние што ги беше оставил Тимотеј во тврдината - повеќе од десет илјади луѓе. 
Stih20 | Тогаш  Макавеј,  откако  ја  раздели својата  војска  на  делови  и  им  постави заповедници,  го  нападна  Тимотеј,  кој имаше со себе сто дваесет илјади пешаци и илјада и петстотини коњаници. 
Stih21 | Кога  разбра  Тимотеј  дека  Јуда  се приближува, ги испрати жените, децата и комората во тврдината Карнион, која не беше погодна за опседнување поради непристапноста на теренот. 
Stih22 | пет од Оној, Кој гледа сѐ, па почнаа да бегаат на сите страни, така што се напаѓале  и  се  убивале  меѓусебно,  прободувајќи  се  еден  со  друг  со  своите  остри мечеви. Штом се појави првиот одред на Јуда, непријателот го обзеде страв и тре
Stih23 | Јуда упорно продолжи да ги гони и да  ги  убива  злосторниците  и  погуби триесет илјади души. 
Stih24 | А  Тимотеј  им  падна  во  рацете  на Доситеј  и  Сосипатер,  па  почна  да  ги моли  многу  итро  за  да  го  остават  жив затоа  што  кај  него  имало  многу  нивни родители и браќа и дека може да ги снајде зло. 
Stih25 | Откако најпосле ги увери дека сите тие  луѓе  ќе  им  ги  врати  живи,  тие  го пуштија за да ги избават своите браќа. 
Stih26 | Потоа Јуда отиде против Карнион и Атаргатион и погуби дваесет и пет илјади души. 
Ефрон и Скитополис 
(1 Мак 5,45–54) 
Stih27 | По  победата  и  уништувањето  над нив,  тој  тргна  против  утврдениот  град Ефрон, каде што беше Лисиј со своите одреди, составени од многу народности; силни  млади  луѓе  стоеја  пред  ѕидините и  упорно  напаѓаа,  а  таму  имаше  многу оружје и стрели. 
Stih28 | Тие,  откако  го  повикаа  на  помош Сесилниот, Кој со Својата моќ ја крши силата  на  непријателите,  го  презедоа градот и убија околу дваесет и пет илјади од неговите жители. 
Stih29 | Штом  се  кренаа  оттаму,  се  упатија кон Скитополис, кој е оддалечен шеесет стадии од Ерусалим. 
Stih30 | Но,  бидејќи  Јудејците,  жители  на тој град, посведочија дека тие луѓе имаат спрема нив добар однос и дека им помагале во тешките времиња, 
Stih31 | тие, откако им заблагодарија, ги замолија и понатаму да бидат благонаклони  кон  нивниот  народ,  па  појдоа  кон Ерусалим,  зашто  се  приближуваше празникот Сеници. 
Поход против Горгиј 
Stih32 | По  празникот,  наречен  Педесетница, тие тргнаа против Горгиј, војсководецот на Идумеја. 
Stih33 | Јуда излезе со три илјади пешаци и четиристотини коњаници. 
Stih34 | Кога влегоа во битка, убиени беа и некои од Јудејците. 
Stih35 | А  некојси  Доситеј,  еден  од  луѓето на  Вакенор,  коњаник,  јунак,  го  фати Горгија  и,  држејќи  го  за  наметката,  го повлече  силно  за  да  го  здроби  жив  тој проклетник,  но  еден  од  тракиските  коњаници,  налета  на  него  и  му  ја  отсече раката  во  рамото,  а  Горгиј  избега  во Мариса. 
Stih36 | А кога, по долгата битка, оние што беа со Ездрин се истоштија, Јуда Го повика Господа на помош, Тој да им биде помошник и водач во битката. 
Stih37 | Тогаш почна да пее пофални песни на јазикот на своите татковци колку го служеше гласот, па одеднаш се нафрли на  оние  што  беа  со  Горгиј  и  ги  натера во бегство. 
Жртва за грев 
Stih38 | Потоа  Јуда  ја  зеде  својата  војска  и појде  кон  градот  Одолам,  но,  бидејќи наближуваше седмиот ден, се очистија, според обичајот, и ја отпразнуваа саботата. 
Stih39 | Идниот  ден  дојдоа  луѓе  на  Јуда, зашто беше веќе последниот час, да ги соберат телата на убиените и да ги закопаат заедно со нивните роднини во гробиштата на нивните татковци. 
Stih40 | Тогаш под облеката на секој умрен најдоа  предмети,  посветени  на  јамниските идоли што им ги забрануваше на Јудејците  Законот.  И  така  на  сите  им стана јасно дека тоа беше причината за нивната смрт. 
Stih41 | Затоа  сите  Го  прославија  Праведниот  судија,  Кој  го  открива  она  што  е сокриено, 
Stih42 | па почнаа да се молат направениот грев да биде наполно опростен; а благородниот  Јуда  ги  опомена  војниците  да се пазат од секаков грев, гледајќи сами со  своите  очи  што  се  случило  по  вина на убиените. 
Stih43 | направи убаво и благородно дело, зашто мислеше за воскресението на мртвите. Тогаш собра околу две илјади сребрени драхми, според бројот на убиените свои  војници,  ги  испрати  во  Ерусалим за  да  принесе  жртва  за  грев;  со  тоа 
Stih44 | Зашто,  ако  не  веруваше  дека  убиените војници ќе воскреснат, ќе беше неразумна и залудна молитвата за нив. 
Stih45 | Но  тој  мислеше  дека  на  оние  што умреле  во  побожност  им  е  приготвена голема награда. Каква света и побожна мисла!  Затоа  за  покојниците  принесе жртва за милост - да бидат ослободени од својот грев. 
Глава13
Одмазда на Јуда против Јопија и Јамнија 
Stih1 | Во  сто  четириесет  и  деветтата година  слушнаа  оние  што  беа  со Јуда дека Антиох Евпатор доаѓа против Јудеја со голема војска, 
Stih2 | а со него и Лисиј, настојник и државен управител и дека едниот и другиот имаат елинска војска од сто и десет илјади пешаци, пет илјади и триста коњаници, дваесет и два слона и триста бојни коли со коси. 
Stih3 | Кон  нив  бил  придружен  и  Менелај, поттикнувајќи  го  многу  итро  Антиох, не затоа што сакал да ја спаси татковината,  туку  се  надевал  да  го  добие  наследството. 
Stih4 | Но Царот над царевите го поттикна гневот на Антиох против престапникот, и кога Лисиј објасни дека Менелај е виновен за сите зла, тој заповеда да го доведат  во  Верија  и  да  го  погубат  според тамошните обичаи. 
Stih5 | Во тоа место имаше една кула, висока  педесет  лакти,  полна  со  пепел,  а  во неа направа, која се врти наоколу и потоа се спушта во пепелта. 
Stih6 | Овде го фрлаат оној што е фатен во кражба на свети предмети или оној што направил  некое  друго  големо  злосторство, и тука ја наоѓал својата смрт. 
Stih7 | Таква судбина го снајде Менелај - да умре и да не биде погребан. 
Stih8 | И тоа беше сосема праведно: тој направи многу гревови против олтарот на Господ, чии оган и пепел се свети, па затоа и смртта го снајде во пепелта. 
Молитвите на Јудејците 
Stih9 | со намера на Јудејците да им нанесе поголемо  зло  од  она  што  им  го  беше  нанел неговиот татко. Меѓутоа, царот ожесточен во своите замисли, го продолжуваше својот поход 
Stih10 | Кога Јуда слушна за ова, тој му нареди на народот да се моли дење и ноќе, да го повикува името на Господ та и сега, како и порано, да им ја даде Својата помош и во оваа опасност за да не бидат лишени од својот закон, од татковината и од светиот храм, 
Stih11 | да  не  допушти  неговиот  народ,  кој штотуку се поуспокоил, одново да биде поробен од богохулните назнабошци. 
Stih12 | Сите еднодушно го направија тоа и три  дена,  едноподруго,  со  плач,  пост  и поклони непрестано Му се молеа на милосрдниот  Господ;  тогаш  Јуда,  откако ги охрабри, им порача да бидат приготвени. 
Stih13 | Штом останаа насамо со народните старешини, одржаа со нив совет и еднодушно  решија,  пред  царската  војска  да навлезе во Јудеја и да го преземат градот, да излезат пред непријателите и со Божја  помош,  веднаш  да  ја  свршат  таа работа. 
Stih14 | Откако  препушти  Создателот  на светот да се грижи за Своето дело, Јуда ги охрабри оние што беа со него  храбро  да  се  борат  за  одбрана  на  законите, на  храмот,  на  градот,  татковината  и граѓанските права, ја распореди својата војска околу Модин. 
Stih15 | Па  штом  им  се  обрати  на  своите луѓе  со  борбениот  поздрав  „Божја  е победата!”  ,  се  спушти  ноќе  со  одбор силни  момци  кон  царскиот  шатор,  уби четири илјади војници; неговите луѓе го прободоа со меч и најголемиот слон заедно  со  неговиот  управувач  што  беше во куќичката врз него. 
Stih16 | Најпосле, откако во сета војска внесоа  страв  и  немир,  победоносно  се  повлекоа. 
Stih17 | Тоа стана на разденување, под Божја закрила. 
Антиох Петти поразен од Јудејците 
(1 Мак 6,48–63) 
Stih18 | А  царот,  откако  лично  ја  увиде  јудејската храброст, се обиде со итрина да ги нападне нивните места. 
Stih19 | Се приближи до Бет–Цур, силна јудејска тврдина, но претрпе пораз и беше победен: 
Stih20 | а Јуда ги снабдуваше оние во тврдината со сѐ што им беше потребно. 
Stih21 | Некојси  Родок  од  јудејската  војска им  ја  открил  таа  тајна  на  непријателите, но тој бил пронајден, фатен и затворен. 
Stih22 | Вторпат  влезе  царот  во  преговори со  жителите  на  Бет–Цур,  им  ја  подаде својата  десница,  склучи  со  нив  мир,  а потоа се повлече и се сврте против оние што беа со Јуда, но беше победен. 
Stih23 | Откако слушна дека Филип, кој беше  оставен  да  управува  во  Антиохија, се  одметнал,  тој  се  вознемири  и  пак почна  да  преговара  со  Јудејците,  ги прифати нивните услови и со клетва се обврза  дека  ќе  ги  исполни  сите  нивни справедливи  барања;  потоа  принесе жртва, му даде дарови на храмот и покажа милост спрема градот; 
Stih24 | го  прими  Макавеј  и  го  постави  за намесник  од  Птолемаида  до  земјата  на Геринците. 
Stih25 | Потоа отиде во Птолемаида, но жителите на овој град беа незадоволни од договорот,  негодуваа  против  таквите услови и бараа да биде поништен. 
Stih26 | Тогаш  Лисиј,  откако  се  искачи  на судиското место, го бранеше договорот што  можеше  подобро,  па,  откако  ги увери  жителите  во  неговата  исправност, ги смири и потоа се врати во Антиохија. Така заврши воениот поход на царот и неговиот пораз. 
Глава14
Првосвештеникот Алким одново разгорува непријателство 
Stih1 | По  три  години,  до  Јуда  и  оние што беа со него, стигна вест дека Димитриј,  синот  на  Селевк,  допловил до  пристаништето  Триполис  со  голема сувоземна и поморска војска; 
Stih2 | тој,  откако  ја  завладеал  земјата,  ги убил  Антиох  и  неговиот  настојник  Лисиј. 
Stih3 | дека зесекогаш му е оневозможено приближувањето до светиот жртвеник, А  некојси  Алким,  кој  порано  бил првосвештеник,  а  потоа,  во  текот  на бунтот,  самоволно  се  осквернил,  гледајќи дека за него нема никаков спас и 
Stih4 | во сто педесет и првата година појде кај царот Димитриј и му однесе златна круна  и  маслинова  гранка,  кои  се  сметаа  како  сопственост  на  храмот;  инаку тој ден Алким не стори ништо друго. 
Stih5 | Но  при  една  погодна  ситуација  за неговата безумна замисла, кога потоа го повика Димитриј во собранието на советот  и  го  запраша  за  расположението  и намерите на Јудејците, тој одговори: 
Stih6 | „Јудејците, нарекувани Хасидеи, чиј водач  е  Јуда  Макавејски,  постојано  војуваат  и  креваат  востанија,  не  давајќи му мир на царството. 
Stih7 | Затоа  и  јас,  кој  сум  лишен  од  честа на  моите  дедовци,  односно  од  свештеничкото достоинство, сега дојдов кај тебе; 
Stih8 | ги  имам  на  ум,  пред  сѐ,  царските права,  ги  имам  предвид  и  моите  сограѓани, зашто поради неразумноста на тие луѓе - сиот народ многу страда. 
Stih9 | А  ти,  царе,  откако  го  слушна  сето ова,  според  твојата  љубов  што  ја  имаш спрема сите луѓе, погрижи се и за нашата земја и за нашиот измачен народ; 
Stih10 | сѐ  додека  е  жив  Јуда,  во  државата не може да има мир.” 
Stih11 | Кога ги изрече овие зборови, другите  царски  советници,  кои  беа  непријателски  расположени  спрема  Јуда,  почнаа уште повеќе да го разгневуваат царот против него. 
Stih12 | Тој  веднаш  го  повика  Никанор,  во чија надлежност беа слоновите и, откако го постави за управител на Јудеја, 
Stih13 | го испрати со заповед да го убие Јуда, и неговите луѓе да ги разгони, а Алким да го постави за првосвештеник на големиот храм. 
Stih14 | Тогаш  сите  незнабошци,  кои  беа избегале од Јудеја поради Јуда, во голем број му се придружија на Никанор, надевајќи се дека страдањата и незгодите на Јудејците ќе се свртат во нивна полза. 
Никанор во бој со Јудејците 
Stih15 | дружиле  и  незнабошците,  ги  посипаа своите глави со пепел и почнаа да Му се молат  на  Оној,  Кој  го  одбрал  Својот народ засекогаш и постојано го бранел. А Јудејците, кога чуја за походот на Никанор и за тоа дека кон него се при
Stih16 | По заповед на својот водач, тие тргнаа веднаш и се судрија со нив кај гратчето Десау. 
Stih17 | Симон, братот на Јуда, влезе во бој со  Никанор,  но  набргу  потоа,  поради ненадејниот  напад  од  непријателите, претрпе пораз. 
Stih18 | Но  Никанор,  откако  слушна  за храброста  на  оние,  што  беа  со  Јуда  во битките  за  татковината,  се  уплаши  исходот на војната да го реши со крвопролевање. 
Stih19 | Затоа  ги  испрати  Посидониј,  Теодот и Мататија да склучат мир со Јудејците. 
Stih20 | По  сестрано  разгледување  на  тие предлози, Јуда им ги соопшти на народот, па тогаш сите пројавија еднодушна желба да се согласат на преговорите. 
Stih21 | Штом го определија денот кога требаше да се сретнат и кога дојде тој ден, поставија почесен стол за секого. 
Stih22 | Јуда постави вооружени луѓе на погодни  места,  за  да  може  веднаш  да  се спречи  секакво  евентуално  злодело  од страна  на  непријателите.  Разговорите се завршија мирно. 
Stih23 | Никанор  остана  извесно  време  во Ерусалим, и не направи никакво зло, а ги отпушти и луѓето што се беа собрале околу него. 
Stih24 | Јуда,  пак,  го  имаше  постојано  покрај себеси, зашто духовно му беше наклонет; 
Stih25 | тој  го  убеди  да  се  ожени  и  да  има деца. Јуда потоа се ожени, живееше во благосостојба  и  му  се  радуваше  на  животот. 
Алким и Никанор 
Stih26 | А Алким, кога ја виде нивната меѓусебна  наклоност  и  сфати  дека  се  во сојуз, па појде кај Димитрија и му рече дека Никанор има непријателски намери спрема царството, бидејќи го постави  Јуда,  непријателот  на  царството,  за свој наследник. 
Stih27 | Царот,  разгневен  од  клеветите  на тој  лош  човек,  му  напиша  на  Никанор писмо дека е многу незадоволен од таквиот  договор  и  му  заповеда  веднаш  да му го испрати Макавеј во окови во Антиохија. 
Stih28 | Кога го прими писмото, Никанор се растажи многу што треба да го раскине склучениот  сојуз  со  човекот,  кој  воопшто не направил никаква неправда. 
Stih29 | Но  бидејќи  не  можеше  да  не  ја  исполни царската наредба, чекаше погодни  услови,  тоа  да  го  направи  со  лукавство. 
Stih30 | Кога забележа дека Никанор се однесува студено со него, дека станува за време  на  средбите  сѐ  погруб,  Макавеј заклучи  дека  таа  грубост  не  доаѓа  од нешто добро, па собра околу себе голем број  свои  приврзаници  и  почна  да  го одбегнува Никанор. 
Stih31 | А  Никанор  кога  дозна  дека  овој маж итро го надмудрил, отиде во големиот и светиот храм, токму тогаш кога свештениците  принесуваа  вообичаени жртви  и  им  нареди  да  му  го  предадат Јуда. 
Stih32 | Па, кога тие се заколнаа и му рекоа дека не знаат каде е човекот што го бара, 
Stih33 | тој  ја  пружи  десната  рака  кон  храмот,  се  заколна  и  рече:  „Ако  не  ми  го предадете  Јуда  окован  во  вериги,  овој Божји храм ќе го срамнам со земјата, ќе го разурнам жртвеникот и на ова место ќе му изградам храм на Дионис.” 
Stih34 | И  штом  го  рече  тоа,  си  отиде.  А свештениците,  кревајќи  ги  своите  раце кон небото, повикаа кон Оној, Кој отсекогаш  го  заштитувал  нашиот  народ, велејќи: 
Stih35 | „Господи, Ти Кој немаш потреба од ништо,  Твоја  волја  беше  овој  храм  да биде Твој дом меѓу нас. 
Stih36 | И  сега,  Господи,  Ти  си  светоста  на секоја светост, запази го засекогаш чист и  неосквернет  овој  неодамна  очистен дом и затвори ја неправедната уста.” 
Смртта на Разис 
Stih37 | старешини, човек што ги сакаше своите сограѓани  и  беше  на  многу  добар  глас, па  поради  неговата  добрина  го  нарекуваа татко на Јудејците. Тогаш  кај  Никанор  беше  обвинет некојси  Разис,  еден  од  ерусалимските 
Stih38 | И  во  претходните  немирни  времиња  тој  се  беше  истакнал  во  јудејското движење и од сѐ срце и со сета своја душа  постојано  се  жртвуваше  за  својот народ. 
Stih39 | Никанор, сакајќи да покаже колкава  е  неговата  омраза  спрема  Јудејците, испрати  повеќе  од  петстотини  војници да го фатат, 
Stih40 | зашто  си  мислеше  дека,  ако  го  фати, ќе им зададе тежок удар и ќе им направи непријатности. 
Stih41 | И кога народот јуреше кон кулата и речиси ја беше освоил, кршејќи ја портата,  кога  беше  заповедано  да  донесат оган за да ја изгорат, тој, наоѓајќи се во неизбежна опасност, со меч се прободе, 
Stih42 | сакајќи  повеќе  храбро  да  умре,  отколку да падне во рацете на безбожниците,  да  поднесува  навреди  недостојни за неговата благородност. 
Stih43 | Но, бидејќи ударот поради брзината беше  неуспешен,  а  народот  навлегуваше низ портата, смело се искачи на ѕидот и храбро се фрли врз народот. 
Stih44 | А  кога  сите  што  стоеја  брзо  се  потргнаа,  па  остана  празен  простор,  тој падна среде нив на земјата. 
Stih45 | Уште  жив  и  пламнат  од  негодување, не гледајќи ја сопствената крв, која течеше од него, ниту тешките рани, тој се исправи, потрча кон народот, па застана на една стрмна карпа. 
Stih46 | И  кога  крвта  речиси  му  беше  веќе истекла, си ја извлече утробата со обете раце и ја фрли врз народот, молејќи Му се  на  Господарот  на  животот  и  на  духот,  пак  да  му  даде  живот  и  дишење. Така го заврши тој својот земен живот. 
Глава15
Хулењето на Никанор 
Stih1 | Кога  Никанор  разбра  дека  Јуда и  неговите  луѓе  се  наоѓаат  во Самарија,  реши,  без  да  се  изложува  на некаква  опасност,  да  ги  нападне  во  саботен ден. 
Stih2 | ги така жестоко и нечовечно; почитувај го  денот,  кој  е  посветен  од  Оној,  кој бдее над сите нас,” И  кога  Јудејците,  кои  присилно  го придружуваа,  му  велеа:  „Не  уништувај 
Stih3 | тогаш тој безбожник ги праша: „Зар има Господ на небото, Кој заповедал да се празнува саботниот ден?” 
Stih4 | И тие му одговорија: „Има жив Господ,  Господар  Небесен,  Кој  заповедал да се празнува саботниот ден,” 
Stih5 | Тој пак рече: „А јас сум господар на земјата, кој заповеда да се земе оружје и да се извршуваат царските работи.” Сепак,  не  успеа  да  го  изврши  своето  злонамерно решение. 
Сонот на Јуда 
Stih6 | Исполнет  со  голема  гордост,  Никанор се надеваше дека ќе извојува целосна победа над оние што беа со Јуда. 
Stih7 | А Макавеј не престануваше да се надева со увереност дека ќе добие помош од Господ. 
Stih8 | Тој ги храбреше оние, кои беа со него, и им велеше да не се плашат од нападот  на  незнабошците,  да  си  спомнат за помошта што порано им била давана од небесата, па и сега да ја чекаат својата помош и победа од Седржителот. 
Stih9 | Утешувајќи ги со ветувањата на Законот  и  на  пророците,  припомнувајќи им ги нивните сопствени подвизи во изминатите  битки,  тој  ги  зацврсти  во храброста. 
Stih10 | Откако на таков начин го поткрепи нивниот  дух,  тој  им  укажа  и  на  вероломноста  на  незнабошците  и  нарушувањето на нивните ветувања и заклетви. 
Stih11 | Така  тој  го  вооружи  секого  од  нив не толку со остри мечеви и копја, колку со убедливи добри зборови; и ги зарадува сите, откако им раскажа и еден веродостоен сон. 
Stih12 | Еве го неговиот сон: го видел некогашниот  првосвештеник  Онија  човек чесен  и  добар,  скромен  во  однесувањето, со блага природа, кроток, слаткоречив, кој уште од детството беше усвоил со ревност сѐ што води кон придобивање на добродетели. Него го видел со издигнати раце како се моли за сиот јудејски народ. 
Stih13 | Потоа се појавил еден друг маж, украсен со бели коси и со сјај, окружен со чудна и необична величественост. 
Stih14 | А  Онија  рекол:  „Овој  е  братољубецот Еремија, Божјиот пророк, кој се моли многу за народот и за светиот храм.” 
Stih15 | Тогаш  Еремија  ја  пружи  својата десна рака и му даде на Јуда златен меч, и подавајќи му, го рече: 
Stih16 | „Земи  го  овој  меч,  тој  ти  е  дар  од Бога. Со него ќе ги скршиш непријателите.” 
Поразот и смртта на Никанор 
(1 Мак 7,39–50) 
Stih17 | Утешени и охрабрени од овие убави зборови на Јуда, кои многумина ги вдахновија  со  јунаштво,  а  младите  срца  ги исполни  со  храброст,  Јудејците  решија да не постават логор, туку веднаш да ги нападнат  непријателите,  гради  в  гради, и  јуначки  да  решат  сѐ,  зашто  градот, светоста  и  храмот  се  наоѓаат  во  опасност. 
Stih18 | Борбата за жените и децата, за браќата и роднините, им се чинеше помалку  важна,  отколку  што  беа  загрижени пред сѐ за Божјиот храм. 
Stih19 | Не помалку се вознемируваа и оние што  беа  останале  во  градот;  тие  беа загрижени и исплашени поради битката на отворено поле. 
Stih20 | И  тогаш  кога  сите  очекуваа,  кога чувствуваа  дека  се  приближува  решавачката  битка,  кога  непријателите  се соединија  и  кога  војската  беше  наредена за борба, кога слоновите беа доведени на нивните соодветни места, а коњицата разместена на двете страни, 
Stih21 | Макавеј, штом го виде приближувањето  на  многубројната  војска,  разновидното  оружје  и  страшниот  изглед  на слоновите, крена раце кон небото и повика кон Господ, Кој гледа сѐ и Кој прави  чуда,  бидејќи  знаеше  дека  победата не се добива со оружје и дека Тој им ја дава на достојните. 
Stih22 | Тој  се  помоли  вака:  „Господи,  Ти му испрати ангел на Јудејскиот цар Езекија и тој изби сто осумдесет и пет илјади луѓе од војската на Сенахирим, 
Stih23 | и сега, Господи на небесата, испрати  ни  добар  ангел  пред  нас  за  страв  и трепет на нашите непријатели. 
Stih24 | Со  силата  на  Твојата  десница  удри ги  оние  што  дошле  да  хулат  против Твојот свет народ.” Така ја заврши Јуда својата молитва. 
Stih25 | Оние што беа со Никанор, се приближуваа  со  звуци  од  труби  и  со  бојни извици, 
Stih26 | а  оние  што  беа  со  Јуда  во  битките против  непријателите,  влегуваа  со  молитва во устата. 
Stih27 | Борејќи се со своите раце, и молејќи Му се на Бога со своето срце, тие избија не помалку од триесет и пет илјади души  и  многу  ѝ  се  израдуваа  на  очигледната Божја помош. 
Stih28 | Кога,  по  бојот,  се  враќаа  весело, слушнаа дека Никанор паднал мртов со целата своја бојна опрема. 
Stih29 | Кога  стивна  вревата  и  шумот,  тие Го  прославија  Господа  на  јазикот  од своите татковци. 
Stih30 | Тогаш Јуда, кој со душа и со тело се бореше за своите сограѓани, кој ги посвети  своите  најубави  години  за  своите сонародници, нареди на Никанор да му биде  отсечена  главата  и  десната  рака заедно со плешката и да бидат однесени во Ерусалим. 
Stih31 | Штом  стигна  таму,  ги  повика  своите  сонародници  и  свештениците  пред жртвеникот. Тогаш ги повика и оние од тврдината; 
Stih32 | телот,  опиен  од  својата  неразумна  гордост; па им ја покажа главата на хулителот Никанор и раката негова, што ја беше подигнал против домот на Седржи
Stih33 | Нареди да му се отсече и јазикот на безбожниот  Никанор,  да  го  издробат  и парченце  по  парченце  да  им  даваат  на птиците, а десната рака на тој безумник - да биде обесена спроти храмот. 
Stih34 | Тогаш  сите,  свртувајќи  ги  своите очи кон небото, Го прославија Господа, Кој им даде помош, велејќи: „Да е благословен  оној,  Кој  го  запази  неосквернето свето место!” 
Stih35 | А  главата  на  Никанор  ја  обеси  на тврдината  на сите да им биде очигледен доказ за помошта од Господ. 
Stih36 | Тогаш  сите  еднодушно  решија:  тој ден никогаш да не биде заборавен, туку да се празнува секоја година на тринаесеттиот ден во дванаесеттиот месец, кој на арамејски јазик се вика адар, наспроти денот на Мардохеј. 
Stih37 | Бидејќи работата со Никанор беше завршена, а Јудејците оттогаш завладеаја со градот, затоа и јас со ова го завршувам моето прикажување. 
Stih38 | Ако ова мое излагање сум го составил добро и убаво, тогаш и мојата желба е исполнета. Ако, пак, сум го направил слабо и недоволно, тогаш сум го направил она што сум можел. 
Stih39 | Зашто,  не  е  слатко  да  се  пие  само вино,  или  пак,  само  вода,  туку  виното помешано со вода е повкусно и поздраво.  Така  е  и  со  добро  распоредената содржина на еден состав  тогаш е пријатен  за  слухот  на  оние  што  го  читаат, како и на оние што го слушаат. Тука ќе биде крајот. 
