ПРВО ПОСЛАНИЕ НААПОСТОЛ ПЕТАР
***Прво послание на апостол Петар | 1 Птр***

Вовед
Ова послание е упатено до христијаните расеани по северните предели на Мала Азија, кои апостол Петар овде ги нарекува „Божји избран народ“. Главната цел на посланието е да ги охрабри оние кои трпеле прогонства поради нивната вера во Христос. Писателот ги потсетува дека надежта треба да ни доаѓа од радосната вест на Господ Исус Христос, Кој умре, воскресна и вети дека ќе се врати по Своите. Тоа треба да ги одржува христијаните кога се изложени на прогонства и страдања, прифаќајќи ги овие страдања и прогонства како проверка на нивната вера. Оние што ќе опстојат, ќе бидат наградени во денот кога Христос ќе се јави.
Покрај охрабрувањата за прогонетите, писателот ги поттикнува читателите да живеат со живот достоен за Христови следбеници.


Глава1
Поздрав
Stih1 | Петар, апостол на Исус Христос, до повратниците распрснати по Понт, Галатија, Кападокија, Азија и Витанија,
Referenca: 1,1 | referenci: Јн 7,35 Јк 1,1
Stih2 | избрани по предзнаењето на Бог Отецот, и осветени од Духот за послушност и попрскување со крвта на Исус Христос: да ви се умножат благодатта и мирот!
Referenca: 2 | referenci: 2 Мојс 24,6-8 Мт 26,28 Рим 8,29 Ефес 1,4 2 Сол 2,13
Благодарност за даровите на спасението во Исус Христос
Stih3 | Благословен е Бог и Отецот на нашиот Господ Исус Христос, Кој по својата голема милост нѐ прероди преку воскресението на Исус Христос од мртвите за жива надеж,
Referenca: 3 | referenci: 1,23 Јн 3,3-5 2 Кор 1,3 Ефес 1,3 1 Јн 2,29 3,9
Stih4 | за наследство што не пропаѓа, чисто, кое не свенува, запазено на небесата за вас,
Referenca: 4 | referenci: Мт 6,19-20 Кол 1,5.12 3,3-4
Stih5 | кои Божјата сила преку верата ве сочувала за спасение, приготвено да се открие во последното време.
Referenca: 5 | referenci: Јн 17,11 Ефес 1,19 1 Јн 3,2
Stih6 | Затоа радувајте се, макар што можеби сега ќе треба малку и да тагувате поради разновидни искушенија,
Referenca: 6 | referenci: 4,12.13 Јн 16,20 Евр 12,11 Јк 1,2
Stih7 | та вашата вера испитана да излезе подрагоцена од нетрајното злато, кое сепак се испробува преку оган, за пофалба и чест и слава, кога ќе се појави Исус Христос,
Referenca: 7 | referenci: Зах 13,9 Мал 3,3 Пс 66,10 Рим 2,7 1 Кор 3,13 Јк 1,3
Stih8 | Кого Го сакате, иако не сте Го виделе, и во Кого верувајќи сега, а не гледајќи Го, се радувате со неискажлива и славна радост,
Referenca: 8 | referenci: Јн 20,29 2 Кор 5,7 1 Јн 4,20
Stih9 | примајќи ја крајната цел на вашата вера – спасението на душите.
Stih10 | Тоа спасение го бараа и испитуваа пророците што прорекоа за вашата благодат.
Referenca: 10 | referenci: Мт 13,17 Дела 11,27
Stih11 | Откако испитаа, во кое или какво време им јавуваше Духот Христов однапред, Кој беше во нив, сведочејќи за Христовите страдања и славата која иде по нив;
Referenca: 11 | referenci: Ис 52,13- 53,12 Мт 13, 16-17 Лк 18,31 24,26-27 Дела 1,7 2,23
Stih12 | ним им беше откриено дека тие не за самите себе служат, туку за вас со она што ви се јави сега вам преку оние кои го проповедаа Евангелието од небото преку Светиот Дух, и во кое копнеат да ѕирнат ангелите.
Referenca: 12 | referenci: Дела 1,8 Рим 16, 25-26 1 Кор 2,4 Ефес 3,5 1 Сол 1,5
Повик на свет живот
Stih13 | Поради тоа, возљубени, препашете ги колковите на умот свој, бидете бодри и имајте целосна надеж дека ќе ви се принесе благодатта при јавувањето на Исус Христос.
Referenca: 13 | referenci: Лк 12, 35-40
Stih14 | Како послушни чеда, не постапувајте веќе според поранешните ваши похоти, кога бевте во незнаење.
Referenca: 14 | referenci: 4,3 Рим 6,19 Ефес 2,1-3 4,17-18
Stih15 | Но, по примерот на Светиот, Кој ве повика, и вие самите бидете свети во сите ваши постапки.
Referenca: 15 | referenci: Ис 43,1 Мт 5,48 Дела 9,13 3 Птр 1,3 1 Јн 3,3
Stih16 | Зашто напишано е: „Бидете свети, бидејќи Јас сум свет.“
Referenca: 16 | referenci: 3 Мојс 11,44.45 17,1-22,33 19,2 20,7.26
Stih17 | Ако Го нарекувате Отец Оној, Кој непристрасно секому му суди според делата, тогаш поминувајте го времето на својот живот во страхопочит,
Referenca: 17 | referenci: 5 Мојс 10,17 Ер 17,10 Пс 62,12 Рим 2,6 Евр 11,6 Откр 2,23 22,12
Stih18 | знаејќи дека со пропадливо сребро или злато не сте искупени од суетниот живот, кој ви се предаде од татковците ваши,
Referenca: 18 | referenci: Ис 52,3 1 Кор 6,20 7,23 Ефес 4,17
Stih19 | туку со скапоцената крв на непорочното и чисто Јагне – Христос,
Referenca: 19 | referenci: Јн 1,29 Дела 20,28 Евр 9,12 Откр 5,9
Stih20 | Кој беше предназначен уште пред создавањето на светот, а се јави во последно време заради вас,
Referenca: 20 | referenci: Јн 17,24 Гал 4,4 Евр 1,2
Stih21 | кои преку Него поверувавте во Бога, Кој Го воскресна од мртвите и Му даде слава, та верата ваша и надежта да ви бидат во Бога.
Referenca: 21 | referenci: Рим 4,24 10,9
Живејте како Божји чеда во љубов!
Stih22 | Откако ги очистивте душите свои со послушност кон вистината преку Духот, за нелицемерно братољубие, сакајте се еден со друг постојано со чисто срце,
Referenca: 22 | referenci: Јн 13,34 17,17 Рим 1,5 12,10
Stih23 | како преродени не од распадливо семе, туку од вечно преку словото на живиот Бог, Кој живее во сите векови.
Referenca: 23 | referenci: 1,3 Дан 6,27 Евр 4,12 Јк 1,18 1 Јн 3,9
Stih24 | Зашто телото е како трева, и секоја човечка слава – како цвет од трева: се исушува тревата, и цветот нејзин паѓа;
Referenca: 24-25 | referenci: Ис 40,6-8 Јк 1,10-11
Stih25 | но словото Господово останува засекогаш. А тоа слово е Евангелието што ви беше објавено.
Глава2
Stih1 | Отфрлете, пак, од себеси секаква пакост и секаква измама, и лицемерство, и завист, и секакво клеветење,
Referenca: 2,1 | referenci: Јк 1,21
Stih2 | како новородени деца бидете желни за вистинско и духовно млеко, та во него да пораснете за спасение,
Referenca: 2 | referenci: Мр 10,15 1 Кор 3,2
Stih3 | бидејќи вкусивте дека Господ е добар.
Referenca: 3 | referenci: Пс 34,9
Основање и мисија на црквата
Stih4 | Пристапете кон Него, живиот камен, од луѓето отфрлен, но од Бога избран, драгоцен,
Referenca: 4 | referenci: 2 Мојс 19,23 Мт 21,42 Дела 4,11
Stih5 | вие кои како живи камења сте вградени во духовен дом, свештенство свето, за да принесете духовни жртви кои Му се на Бога пријатни преку Исус Христос.
Referenca: 5 | referenci: Рим 12,1 1 Кор 3,16 Ефес 2,20- 22 Евр 13,15
Stih6 | Зашто во Писмото стои напишано:„Еве, на Сион поставувам камен темелник, одбран и скапоцен; и кој верува во Него, нема да се посрами!“
Referenca: 6 | referenci: Ис 28,16 Рим 9,33 10,11
Stih7 | Вам, пак, кои верувате, Тој ви е чест, а за неверниците – „Каменот што го отфрлија ѕидарите, стана камен темелник“,
Referenca: 7 | referenci: Пс 118,22 Мт 21,42
Stih8 | камен од кој тие се сопнуваат и камен на кој паѓаат, зашто не му се покоруваат на словото; за тоа се тие и одредени.
Referenca: 8 | referenci: Ис 8,14 Рим 9,33
Stih9 | Но вие сте избран род, царско свештенство, свет народ, луѓе придобиени за да ги возвестите совршенствата на Оној Кој ве повикал од темнина во Својата чудесна светлина;
Referenca: 9 | referenci: 2 Мојс 19,5-6 Ис 43,20-21 Мал 3,17 Дела 26,18 Рим 3,24 2 Кор 4,6 Ефес 1,24 5,8 Кол 1, 12-13 3,12 1 Сол 5,4 Откр 1,6
Stih10 | вие, кои некогаш не бевте народ, а сега сте народ Божји; кои не бевте помилувани, а сега сте помилувани.
Referenca: 10 | referenci: Ос 1,6.9 2,3.25 Рим 9, 25-26
За однесувањето на христијаните меѓу незнабошците
Stih11 | Возљубени, ве молам, како придојдени и гости, да се пазите од телесните похоти што војуваат против душата.
Referenca: 11 | referenci: 1 Мојс 23,4 Пс 39,12 Гал 5,17.24 Евр 11,13 Јк 4,1
Stih12 | Однесувајте се достојно меѓу незнабошците, па тие, кога ве напаѓаат како злотворци, штом ќе ги видат вашите добри дела, да Го прослават Бога во денот на посетата.
Referenca: 12 | referenci: 3,16 Ис 10,3 Мт 5,16
Должноста на христијаните кон оние кои се на власт
Stih13 | И така, покорувајте се на секоја човечка власт, поради Господ: било на цар, како на врховна власт,
Stih14 | било на управители на Негови пратеници за да ги казнат злосторниците, а за да ги пофалат добротворците!
Stih15 | Зашто, таква е волјата Божја, – со добротворство да го замолкнуваме незнаењето на безумните луѓе,
Referenca: 15 | referenci: 3,16
Stih16 | како слободни, а не како такви што ја употребуваат слободата како покривка за вршење зло, туку – како слуги Божји.
Referenca: 16 | referenci: Гал 5,13 Јуда 1,4
Stih17 | Почитувајте го секого, браќата сакајте ги, имајте страхопочит кон Бога, царот почитувајте го!
Referenca: 17 | referenci: Изреки 24,21 Мт 22,21
Должноста на слугите кон своите господари
Stih18 | Слуги, покорувајте им се на господарите свои, не само на добрите и кротките, туку и на лошите!
Stih19 | Зашто, тоа ви оди во прилог, ако некој, од сознание за Бога, поднесува скрб, страдајќи несправедливо.
Referenca: 19 | referenci: 3,14 4,14 Јк 5,7-11
Stih20 | Зашто, каква е пофалбата, ако трпите кога ве тепаат поради престапи? Но, ако трпите кога правите добро и страдате, тоа Му е угодно на Бога.
Referenca: 20 | referenci: 3,14.17 4,14
Stih21 | Бидејќи вие сте за тоа повикани, зашто и Христос пострада за вас, оставајќи ни пример за да врвиме по Неговите стапки:
Referenca: 21 | referenci: Мт 16,24 Јн 13,15
Stih22 | Тој не направи грев, ниту, пак, во устата Негова се најде измама;
Referenca: 22 | referenci: Ис 53,9 Јн 8,46 2 Кор 5,21 1 Јн 3,5.9
Stih23 | кога на Него хулеа, Тој не им одвраќаше со хули; кога страдаше, не се закануваше, туку се потпираше на Оној Кој праведно суди.
Referenca: 23 | referenci: Мт 5,39 26,62 Рим 12,19
Stih24 | Тој сам ги носеше нашите гревови на крстот во телото Свое, та ослободени од гревовите да живееме за правдата: „Преку Неговата рана се исцеливте“.
Referenca: 24 | referenci: Ис 53,4.5.12 Рим 6,11.18 Евр 9,28
Stih25 | Зашто бевте како овци изгубени, кои немаат пастир, но сега се обративте кон Пастирот и Чуварот на вашите души.
Referenca: 25 | referenci: Ис 53,6 Ез 34,5-6 Мт 9,36
Глава3
Должности на сопружниците
Stih1 | А така и вие, жените, бидете им покорни на своите мажи, та, ако некои од нив не му се покоруваат на словото, преку поведението на своите жени да се придобијат без приговор,
Referenca: 3,1 | referenci: 1,25 1 Кор 7, 12-16 Ефес 5,22 Кол 3,18 Тит 2,5
Stih2 | кога ќе го видат вашиот чист и богобојазлив живот.
Stih3 | Вашата убавина да биде не надворешна, односно во плетењето на косите, китењето со злато или облекување на облеки,
Referenca: 3 | referenci: Ис 3,16 1 Тим 2, 9-15
Stih4 | туку – внатрешна, во срцето на скриениот човек, во постојаност и тих дух, што е драгоцено пред Бога.
Referenca: 4 | referenci: Мт 6,4.6.18
Stih5 | Зашто така некогаш се украсуваа и светите жени, кои се надеваа на Бога и им се покоруваа на мажите свои,
Stih6 | како што Сара го слушаше Авраам, нарекувајќи го господар. Вие сте нејзини чеда; ако правите добро, не плашете се од ништо.
Referenca: 6 | referenci: 1 Мојс 18,12 Гал 4,28
Stih7 | Така и вие, мажите, живејте со своите жени во разбирање и почитувајте ги како послабо суштество и како сонаследници на благодатниот живот, за да не се појави препрека во молитвите ваши.
Referenca: 7 | referenci: Ефес 5,25 Кол 3,19
Страдање заради правда
Stih8 | А најпосле, бидете сите еднодушни, сочувствителни, братољубиви, милосрдни, дружељубиви, понизни;
Referenca: 8 | referenci: Рим 12, 14-18
Stih9 | не враќајте зло за зло или навреда за навреда, туку, напротив: благословувајте, знаејќи дека за тоа сте повикани за да наследите благослов.
Referenca: 9 | referenci: 2,23 Мт 5,38.43 Лк 6,28 1 Сол 5,15
Stih10 | „Зашто, кој го сака животот и сака да види добри денови, нека го пази јазикот свој од зло, и усните негови да не зборуваат лаги.
Referenca: 10-12 | referenci: Пс 34,13-17
Stih11 | Нека одбегнува зло и нека прави добро, нека бара мир и нека се стреми кон него – 
Stih12 | бидејќи очите на Господ се вперени кон праведните, и ушите Негови – кон нивните молитви, а лицето Господово е против оние кои прават зло за да ги истреби од земјата.“
Доверба наместо прогонување
Stih13 | И кој ќе ви направи зло, ако правите добро?
Stih14 | Но, ако и страдате за правда, блажени сте; не плашете се од она од што тие се плашат и не бојте се;
Referenca: 14 | referenci: 2,20 4,14 Ис 8,12 Изреки 3,25 Мт 5,10 10,26-31
Stih15 | туку Господ Бог почитувајте Го во срцата свои; а бидете секогаш подготвени со кротост и страхопочит за одговор на секого кој од вас ќе побара сметка за вашата надеж.
Referenca: 15 | referenci: Ис 8,13
Stih16 | Имајте чиста совест, та со тоа, што ве напаѓаат како злосторници, да се посрамат тие што ве кудат поради вашиот добар живот во Христос.
Referenca: 16 | referenci: 2,12.15
Stih17 | Зашто, ако ѝ е угодно на Божјата волја, подобро е да страдате правејќи добро, отколку вршејќи лошо.
Referenca: 17 | referenci: 2,20
Победата на Христос се покажува во сите
Stih18 | Бидејќи и Христос, за да нѐ доведе кај Бога, еднаш пострада за гревовите наши, праведник за неправедните; вистина, умре по тело, но оживеа со духот.
Referenca: 18 | referenci: 2,21-24 Рим 5,6 6,10 Ефес 2,18 Евр 9,26-28
Stih19 | Во него откако слезе, им проповеда и на духовите кои беа в затвор,
Stih20 | кои некогаш не се покорија кога Божјата долготрпеливост ги очекуваше, во времето на Ное, при правењето на ковчегот, во кој малкумина, односно осум души се спасија од водата.
Referenca: 20 | referenci: 1 Мојс 6,1- 7 7,7 3 Птр 2,5 3,9
Stih21 | Образецот на таа вода – крштавањето, но не отстранувањето на телесната нечистотија, туку ветувањето на Бога добра совест – нѐ спасува сега и нас преку воскресението на Исус Христос,
Referenca: 21 | referenci: 1,3 Рим 6,4 Кол 2, 12-13 Евр 10,22
Stih22 | Кој, откако се вознесе на небото, е оддесно на Бога, а Кому Му се покоруваат ангелите, властите и силите.
Referenca: 22 | referenci: Дела 2,33 Ефес 1, 20-21 Кол 2,15
Глава4
Изменет начин на живеење
Stih1 | Бидејќи, пак, Христос пострада со телото за нас, тогаш вооружете се вие со истата мисла; зашто кој ќе пострада со телото, тој прекинал со гревот,
Referenca: 4,1 | referenci: 2,21 3,18 Рим 6,2.7
Stih2 | та преостанатото време на животот во телото да не го проживее веќе со човечки похоти, туку според волјата Божја.
Referenca: 2 | referenci: 2,11 Рим 7,14 1 Јн 2, 16-17
Stih3 | Зашто доволно е што минатото време на животот го поминавте во вршење волјата на незнабошците, живеејќи во нечистотија, во похоти, во пијанство, во прејадување, во препивање и во нечестиво идолопоклонство.
Referenca: 3 | referenci: 1,14 Рим 1,29 Ефес 2,1-3 4,17-18 Тит 3,3
Stih4 | Затоа тие и се чудат што не се дружите со нив во тој ист неуреден живот, и хулат на вас.
Stih5 | Но тие ќе одговараат пред Оној Кој е готов да им суди на живите и на мртвите.
Referenca: 5 | referenci: Дела 10,42 2 Тим 4,1
Stih6 | Зашто и на мртвите им беше проповедано Евангелието да примат суд како луѓе по телото, а да живеат со духот по Бога.
Referenca: 6 | referenci: 3,19 Рим 1,9 2 Кор 5,5
Бодрост во христијанската заедница
Stih7 | Но близу е крајот на сѐ. Па бидете мудри и бодри во молитвите.
Referenca: 7 | referenci: 1,5-7 4,17 Рим 13,11.12 2 Кор 6,2
Stih8 | А пред сѐ, имајте постојано љубов меѓу себе; зашто „љубовта покрива многу гревови“.
Referenca: 8 | referenci: Изреки 10,12 Лк 7,47 Јк 5,20
Stih9 | Бидете гостољубиви еден спрема друг без негодување.
Stih10 | Служете си еден на друг, секој со дарбата што ја примил, како добри управители на разнообразната Божја благодат.
Referenca: 10 | referenci: Лк 12, 42-48 Рим 12,6-8 1 Кор 12, 4-7
Stih11 | Ако некој говори, нека знае дека зборува Божји зборови; ако некој служи, нека служи според силата која Бог ја дава, та во сѐ да се прослави Бог преку Исус Христос, чија слава и владеење се вечни. Амин.
Referenca: 11 | referenci: Рим 9,5 16,27 1 Кор 10,31
Блаженствето ветено на прогонуваните
Stih12 | Возљубени, не чудете се на огненото искушение, што ви се праќа за да ве испита, како нешто необично да ви се случува.
Referenca: 12 | referenci: 1,7 3,14
Stih13 | Напротив. Ако учествувате во страдањата Христови, тогаш радувајте се, та кога ќе се јави Неговата слава да се зарадувате и развеселите.
Referenca: 13 | referenci: Мт 5,11-12 Рим 5,3-5 Кол 3,4 Јк 1,2-3
Stih14 | А ако ве укоруваат поради името Христово, блажени сте, зашто Духот на славата, Духот Божји почива на вас: тие, значи, на Него хулат, а вие – Го прославувате.
Referenca: 14 | referenci: 2,20 3,14.17 Ис 11,2 Пс 89,50.51
Stih15 | Никој, пак, од вас да не страда како убиец, или крадец, или злосторник, ниту како оној што се меша во туѓи работи;
Stih16 | но, ако страда како христијанин, да не се срамува, туку да Го прославува Бога за такво учество.
Referenca: 16 | referenci: Дела 11,26
Stih17 | Зашто време е да почне судот од Божјиот дом; а ако почне најнапред од нас, тогаш каков ли ќе им биде крајот на оние кои не му се покоруваат на Божјото Евангелие?
Referenca: 17 | referenci: 2,8 Ер 25,29 Лк 23,31 2 Сол 1,8
Stih18 | И кога праведникот одвај се спасува, тогаш што ќе стане од безбожниците и грешниците!?
Referenca: 18 | referenci: Изреки 11,31
Stih19 | И така, оние што страдаат според волјата на Бога, нека Му ги предадат Нему, како на верен Создател, душите свои, правејќи добро.
Referenca: 19 | referenci: Пс 31,5 Лк 23,46
Глава5
Грижа за Божјото стадо
Stih1 | Оние, кои се меѓу вас свештеници, ги молам јас, кој и самиот сум свештеник, и сведок на Христовите страдања и соучесник во славата, што ќе се открие:
Referenca: 5,1 | referenci: Дела 11,30 Кол 3,4
Stih2 | пасете го Божјото стадо, што го имате, надгледувајќи го не присилно, туку драговолно и според Бога; не заради срамна печалба, туку од сѐ срце.
Referenca: 2 | referenci: 1 Тим 3,8 Тит 1,7
Stih3 | И не како да управувате со народот, туку давајќи му пример на стадото.
Referenca: 3 | referenci: Јн 13,15-17 2 Кор 1,24
Stih4 | А кога ќе се јави Пастироначалникот, ќе добиете венец на слава што никогаш не свенува.
Referenca: 4 | referenci: 1,4 1 Кор 9,25 Јк 1,12 Откр 2,10
Понизност и цврстина во верата
Stih5 | Исто така и вие, помладите, покорувајте им се на старешините; а сите, пак, покорувајте се еден на друг и здобијте се со понизност, бидејќи „Бог им се противи на горделивите, а на понизните им дава благодат.“
Referenca: 5 | referenci: Јов 22,29 Изреки 3,34 Јн 13,14 Јк 4,6 1 Јн 2, 12-14
Stih6 | Понизете се под крепката рака Божја, за да ве воздигне кога ќе дојде времето.
Referenca: 6 | referenci: Фил 2,8-9 Јк 4,6-10
Stih7 | Сите ваши загрижености префрлете ги врз Него, зашто Тој се грижи за вас.
Referenca: 7 | referenci: Пс 55,22 Мт 6,25
Stih8 | Бидете трезвени, бидете будни, зашто вашиот противник, ѓаволот, обиколува како лав што рика и бара некого да проголта;
Referenca: 8 | referenci: Ез 22,25 Пс 22,14 Јов 1,7 Мт 5,25 1 Сол 5,6 2 Тим 4,17
Stih9 | спротивете му се со тврда вера, знаејќи дека такви страдања ги снаоѓаат и вашите браќа по светот.
Referenca: 9 | referenci: Ефес 6, 11-16 1 Сол 2,14 Јк 4,7
Stih10 | А Бог на секоја благодат, Кој ве повика за Својата вечна слава во Исус Христос, Сам, по вашето кратко страдање, да ве усоврши, укрепи и направи непоколебливи.
Referenca: 10 | referenci: Рим 8,17.18 2 Кор 4,17 1 Сол 2,12
Stih11 | Нему слава и власт во веки веков. Амин!
Referenca: 11 | referenci: 4,11 Откр 1,8 11,17
Завршни поздрави
Stih12 | По Силван, нашиот верен брат, како што мислам, ви го напишав ова кратко послание, за да ве утешам и уверам дека ова е вистинската Божја благодат. Останете цврсто во неа!
Referenca: 12 | referenci: Дела 15,22
Stih13 | Ве поздравува црквата во Вавилон, избрана заедно со вас, и Марко, синот мој.
Referenca: 13 | referenci: Дела 12,12 Откр 17,5
Stih14 | Поздравете се еден со друг со целив на љубов. Мир на сите вас, што сте во Христос. Амин!
Referenca: 14 | referenci: 2 Кор 13,12
