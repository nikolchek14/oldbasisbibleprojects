ПЛАЧОТ НА ЕРЕМИЈА
***Плачот на Еремија | Плач***

Вовед
Оваа  книга  содржи  пет  поеми  (плачови)  во  кои  се  изразува  длабоката  тага поради  разорувањето  на  Ерусалим.  Во  овие  плачевни  поеми,  опишани  се потиштеноста  и  солзите  на  ерусалимските  жители  наизменично  преку зборовите на пророкот и преку персонификација на Ерусалим, кој тука зборува.
На  пророкот  му  е  јасно  дека  жителите  на  Ерусалим  се  казнети  поради нивните  гревови,  но  смета  дека  казната  е  поголема  од  онаа  што  тие  ја заслужиле.  Тој  ја  пренесува  и  увереноста  дека  Господ  ќе  им  се  смилува,  кога луѓето ќе престанат да грешат и ќе се обратат кон Бога.


Глава1
Ерусалим тагува и моли за помош 
Stih1 | Како  остана  пуст  градот,  некогаш полн со народ! Стана како вдовица; некогаш  голем  меѓу  народите;  кнезот над областите сега плаќа данок. 
Stih2 | Горко плаче ноќе, а солзите му паѓаат по образите. Од сите оние што го сакаа,  сега  нема  никој  да  го  утеши;  сите негови  пријатели  го  изневерија  и  му станаа непријатели. 
Stih3 | Поради  беда  и  ропство  Јуда  се  пресели;  се  насели  меѓу  незнабошци,  и  не најде спокој; сите што го гонеа, го притеснија. 
Stih4 | Патиштата на Сион тагуваат, зашто нема кој да оди на празник; сите негови порти  запустеа;  свештениците  воздивнуваат, момите негови се нажалени, а и самиот е во тага! 
Stih5 | Непријателите  негови  станаа  господари; на противниците негови им е добро,  бидејќи  Господ  испрати  врз  него страдања поради неговите бројни беззаконија; децата негови отидоа во ропство пред непријателот. 
Stih6 | И  отиде  од  ќерката  Сионова  сета нејзина слава; кнезовите нејзини се како елени, што не наоѓаат пасиште; обессилени, тие бегаат пред терачот. 
Stih7 | да  му  помогне;  непријателите  гледаат на него и се смеат на неговата пропаст. Се присетува Ерусалим во деновите на својата беда и на своите страдања за сите  свои  убавини,  што  ги  имаше  во поранешните  дни,  а  сега,  пак,  народот падна од непријателска рака, и нема кој 
Stih8 | Тешко згреши Ерусалим, па затоа и стана одвратен; сите што го почитуваа, сега  го  гледаат  со  презир,  зашто  ја видоа  голотијата  негова;  и  тој  самиот воздивнува и го крие своето лице. 
Stih9 | Нечистотија имаше по полите негови, но тој не помислуваше за својата иднина,  па  поради  тоа  многу  се  понизи  и падна,  и  нема  сега  кој  да  го  утеши. „Погледај,  Господи,  на  мојата  мака, зашто непријателот се возгордеа!” 
Stih10 | Непријателот посегна по сѐ што му беше  најдраго;  и  тој  гледа  како  незнабошците  влегуваат  во  неговото  светилиште,  оние,  за  кои  си  заповедал  да  не влегуваат во Твојот храм. 
Stih11 | Сиот негов народ воздивнува, барајќи леб, ги дава своите скапоцени работи за храна  душата да ја поткрепи. „Погледај,  Господи,  и  види  колку  сум  презрен!” 
Stih12 | Нека не ве снајде ова сите вас, кои врвите  по  патот.  Погледајте  и  видете  -има ли болка каква што е мојата болка, која  ме  постигна,  каква  што  Господ  ја испрати  врз  мене  во  денот  на  Својот пламенен гнев? 
Stih13 | Тој испрати оган одозгора во коските  мои,  и  огнот  ги  опфати;  распосла мрежа за нозете мои, ме кутна ничкум, ме остави да тагувам секој ден. 
Stih14 | ги обеси; силата ми ја одзеде; Господ ме предаде во раце, од кои не можам да се заштитам. Јаремот  на  беззаконијата  мои  го стегна со раката Своја; околу вратот ми 
Stih15 | Сите јунаци од мојата средина Господ  ги  собори;  свика  против  мене  мнозина  за  да  ги  истреби  младинците  мои, како во каца ја изгази Господ девојката, ќерката Јудина. 
Stih16 | Заради  тоа  јас  плачам:  окото  мое, окото мое солзи лие, зашто далеку е од мене утешителот, кој би ја оживеал душата моја; синовите мои пропаднаа, бидејќи непријателот ги надвладеа. 
Stih17 | Сион ги протега рацете, но за него нема утешител. Господ заповеда непријатели  да  го  опколат  Јакова;  Ерусалим стана нечистотија меѓу нив. 
Stih18 | Праведен е Господ, зашто не му се покорував  на  словото  Негово.  Чујте, сите народи, и погледнете ја мојата болка;  момите  мои  и  момчињата  мои  отидоа во ропство. 
Stih19 | Ги  повикувам  пријателите  свои,  но тие  ме  измамија;  свештениците  мои  и старешините  мои  умираат  во  градот, барајќи храна за да ја поткрепат душата своја. 
Stih20 | Погледај,  Господи,  во  каква  мака сум,  утробата  моја  трепери,  срцето  ми се превртува, бидејќи жестоко се противев на Тебе; однадвор меч ми ги покоси децата, а дома - смрт. 
Stih21 | Слушаат  како  офкам,  а  утешител немам;  за  мојата  неволја  чуја  сите  мои непријатели  и  се  зарадуваа,  бидејќи  Ти го направи тоа; о, да беше му заповедал на претскажаниот ден да дојде, па и тие да станат како мене! 
Stih22 | Нека се појави пред Тебе сета злоба нивна;  и  постапи  со  нив  како  што  постапи со мене за сите мои гревови, зашто тешки се офкањата мои, и срцето мое е натажено. 
Глава2
Тага поради пропаста на Јуда и на Ерусалим 
Stih1 | Како  ја  помрачи  Господ  во  гневот Свој ќерката Сионова! Од небесата ја симна славата Израилева и не се потсети  за  подножјето  на  нозете  Свои  во денот на Својот гнев. 
Stih2 | Господ ги сотре сите живеалишта на Јаков,  не  ги  поштеди;  ги  разруши  во јароста  Своја  сите  тврдини  на  ќерката Јудина,  ги  кутна  на  земја,  ги  отфрли царството  негово  и  кнезовите  негови, како нечисти. 
Stih3 | Во  жестокиот  гнев  Свој  ги  скрши сите рогови Израилеви, ја повлече десницата  Своја  од  непријателот  и  се  разгори  против  Јаков  како  огнен  пламен, кој проголтува сѐ наоколу; 
Stih4 | го  затегна  лакот  Свој  како  непријател, ја управи десницата Своја како непријател и уби сѐ што е мило за очите; врз скинијата на ќерката Сионова ја излеа како оган јароста Своја. 
Stih5 | Господ стана како непријател, го истреби  Израил,  ги  разори  сите  домови негови, ги разруши тврдините негови и умножи  при  ќерката  Јудина  тага  и плач. 
Stih6 | И  ја  сруши  скинијата  Своја  како градина;  го  разори  местото  Свое  во собранието, Господ направи на Сион да се забораваат празниците и саботите; и во Своето гневно негодување отфрли и цар и свештеник. 
Stih7 | Го отфрли Господ жртвеникот Свој, го одврати срцето Свое од светилиштето  Свое,  ги  предаде  на  непријателите ѕидовите  на  дворците  нивни;  во  домот Господов тие се развикаа како во празничен ден. 
Stih8 | Господ реши да ги разруши ѕидовите на ќерката Сионова, оптегна јаже, не ја одврати  раката  Своја  од  разрушувањето;  ги  сосипа  надворешните  тврдини,  и ѕидовите беа заедно со нив разрушени. 
Stih9 | Портите  нејзини  во  земја  потонаа; Тој  ги  искрши  и  ги  уништи  резињата нивни; царот нејзин и кнезовите нејзини се меѓу незнабошците; Законот веќе не се чита, и пророците нејзини веќе не се удостојуваат со виденија од Господ. 
Stih10 | Старешините  на  ќерката  Сионова седат на гола земја и молчат, си ги посипуваат со пепел главите свои, се препашуваат  со  вреќиште;  ги  наведнале главите  кон  земјата  девојките  ерусалимски. 
Stih11 | кине,  зашто  гине  ќерката  на  мојот  народ, кога децата и доенчињата умираат од глад по плоштадите на Ерусалим. Ми  отекоа  од  солзи  очите  мои, утробата ми се превртува, срцето ми се 
Stih12 | Умирајќи како ранети по градските улици,  тие  им  велат  на  мајките  свои: „Каде има жито и вино?” и ги испуштаат душите свои во мајчините прегратки. 
Stih13 | Што  да  ти  кажам  и  со  што  да  те споредам,  ќерко  ерусалимска?  Што  да ти  направам,  за  да  те  утешам,  девојко, ќерко  Сионова?  Зашто  раната  твоја  е како море голема; кој може да те исцели? 
Stih14 | Пророците твои ти кажуваат работи неостварливи и лажни, не го откриваа твоето беззаконие, за да те одвратат од  твоето  ропство,  и  искажуваа  лажни откровенија,  кои  те  доведоа  до  прогонство. 
Stih15 | Раце плескаат за тебе сите што минуваат по пат, си потсвирнуваат и си ги нишаат  главите  за  ќерката  ерусалимска, па велат: „Ова е градот, што го нарекуваа  совршенство  на  убавината, радост на целата земја?” 
Stih16 | Ги отвориле устите на тебе сите непријатели  твои,  си  потсвирнуваат  и  си крцкаат  со  забите  свои,  велејќи:  „Го проголтавме,  та  само  овој  ден  и  го  чекавме ние, го дочекавме и го видовме!” 
Stih17 | Господ  го  изврши  она,  што  беше определил,  го  исполни  зборот  Свој,  изречен во поранешните времиња, безмилосно го разори и го предаде на непријателот,  кој  ликува  над  тебе,  го  крена високо рогот на твоите непријатели. 
Stih18 | Срцето нивно повикува кон Господ. Карпо  на  ќерката  Сионова!  Леј  солзи дење и ноќе, не давај си мир, не затворај ги зениците на очите свои! 
Stih19 | Станувај, викај ноќе при почетокот на  секоја  стража;  излевај  го  како  вода срцето свое пред лицето на Господ; протегај ги кон Него рацете свои за душата на децата свои, кои умираат од глад по аглите на сите улици. 
Stih20 | „Погледај, Господи, и види: кому си му  направил  вака  -  жените  да  го  јадат плодот свој - децата, од нив отхранети? Во  светилиштето  Господово  да  биваат убивани свештеник и пророк? 
Stih21 | Децата  и  старците  лежат  мртви  по улиците; момите и момците мои паднаа од меч; Ти ги убиваше во денот на Твојот гнев, колеше безмилосно.” 
Stih22 | Како на празник ги повика сите мои ужаси,  и  во  денот  на  гневот  Господов никој  не  се  спаси,  никој  не  побегна; оние, што бев ги отхранила и одгледала, непријателот ми ги истреби. 
Глава3
Еремиин плач и утеха 
Stih1 | Јас  сум  човек,  кој  видов  мака  од палката на Неговиот гнев; 
Stih2 | Тој ме поведе и воведе во темнина, а не во светлина. 
Stih3 | Тој се сврте само против мене и цел ден ме биеше со раката Своја; 
Stih4 | го исцеди телото мое и кожата моја, ги здроби коските мои; 
Stih5 | ме загради и ме опколи со горчила и маки; 
Stih6 | ме  постави  во  темно  место,  како одамна умрените; 
Stih7 | ме огради со ѕид, да не можам да излезам, ми направи тешки вериги; 
Stih8 | и,  кога  викав  и  пискав,  ја  одбиваше молитвата моја; 
Stih9 | со  камења  ги  прегради  патиштата мои, ги попречи патеките мои. 
Stih10 | Тој стана за мене како мечка во заседа, како лав на скришно место; 
Stih11 | ме истера по беспаќа и ме раскина, ме уништи; 
Stih12 | го затегна лакот Свој и ме постави како цел за стрела; 
Stih13 | ги прострела бубрезите мои со стрели од торбата Своја. 
Stih14 | Станав  потсмев  за  сиот  народ  мој, негова секојдневна шега. 
Stih15 | Ме презасити со горчила, со пелин ме напои; 
Stih16 | со  камен  ми  ги  скрши  забите  мои, со пепел ме покри. 
Stih17 | Избега мирот од душата моја; заборавив за добри работи 
Stih18 | и  реков:  дотраја  животот  мој  и  надежта моја од Господ. 
Stih19 | Помисли  на  моето  страдање  и  на мојата мака, за пелинот и за жолчката. 
Stih20 | Душата моја постојано се сеќава на тоа и премалува во мене. 
Stih21 | Еве  што  му  одговорив  на  срцето мое и поради тоа имам надеж: 
Stih22 | по милоста на Господ не загинавме наполно,  бидејќи  милосрдието  Негово не е пресекнато; 
Stih23 | тоа се обновува секое утро; верноста Негова е голема! 
Stih24 | Господ  е  дел  мој,  ми  вели  душата, па така на Него ќе се надевам. 
Stih25 | Добар е Господ кон оние, кои се надеваат на Него, кон душата, која Го бара. 
Stih26 | Добро му е на оној, кој трпеливо го очекува спасението од Господ. 
Stih27 | Добро е за човекот да го носи јаремот свој во младоста своја. 
Stih28 | Сам  ќе  седи  и  ќе  молчи,  бидејќи Господ го ставил бремето врз него. 
Stih29 | Нека ја допре устата своја до земјата, можеби уште има надеж. 
Stih30 | Го  подава  образот  свој  на  оној,  кој бие, да трпи навреди до презаситување, 
Stih31 | бидејќи Господ не отфрла за навек. 
Stih32 | Пратил ли неволја, Тој и ќе се смилува според Својата голема милост. 
Stih33 | Зашто  Тој  не  по  волјата  на  Своето срце  ги  казнува  и  ги  ожалостува  синовите човечки. 
Stih34 | Но, кога ги газат со нозете сите затвореници на земјата, 
Stih35 | кога  неправедно  осудуваат  човек пред лицето на Севишниот, 
Stih36 | кога му се нанесува неправда на човекот  во  неговиот  спор:  зар  Господ  не гледа? 
Stih37 | Кој вели - „Бива и она што Господ не заповедал да биде?” 
Stih38 | Зар не доаѓаат и злото и доброто од устата на Господ 
Stih39 | На што се жалат живите луѓе? Секој за гревовите свои? 
Stih40 | Да  ги  испитаме  и  да  ги  истражиме патиштата свои и да се вратиме кај Господ. 
Stih41 | Нека  го  подигнеме  срцето  свое  и рацете свои кон Бога, Кој е на небесата. 
Stih42 | Ние згрешивме и се противевме, Ти не нѐ поштеди. 
Stih43 | Ти се облече со гнев и нѐ прогони, нѐ умртвуваше, и не нѐ жалеше; 
Stih44 | Ти се сокри во облак, за да не продре молитвата наша; 
Stih45 | смет  и  гнасотија  нѐ  направи  меѓу народите. 
Stih46 | Широко  ги  отворија  устите  против нас сите наши непријатели. 
Stih47 | Ужас  и  јама,  пустош  и  разорение  -тоа е делот наш. 
Stih48 | Потоци  солзи  лее  окото  мое  за  погибелта на ќерката од мојот народ. 
Stih49 | Окото ми се прелива и не престанува, бидејќи нема одмор 
Stih50 | сѐ  додека  Господ  не  погледне  милостиво и види од небесата. 
Stih51 | Окото  мое  е  причина  да  страда  душата  моја  заради  сите  ќерки  на  мојот град. 
Stih52 | Постојано  се  силат  непријателите мои  да  ме  уловат  како  птичка,  без  никаква причина. 
Stih53 | Го фрлија во јама животот мој и ме засипаа со камења. 
Stih54 | Водата се подигна над главата моја; па си реков - „Загинав.” 
Stih55 | Го повикав името Твое, Господи, од длабоката јама. 
Stih56 | Ти  го  чу  гласот  мој;  не  затнувај  го увото  Свое  за  мојата  воздишка  и  за мојот плач! 
Stih57 | Ти  се  приближуваше,  кога  ќе  повикав кон Тебе, и велеше - не плаши се! 
Stih58 | Ти го заштитуваше, Господи, делото на мојата душа; го избавуваше мојот живот. 
Stih59 | Ти гледаш како ме угнетуваат, Господи; пресуди го делото мое. 
Stih60 | Ти  ја  гледаш  сета  одмазда  нивна, сите намери нивни против мене. 
Stih61 | Ти  ги  слушаш,  Господи,  навредите нивни, сите намери нивни против мене, 
Stih62 | зборовите  на  оние,  што  стануваат против  мене,  и  лукавствата  нивни  против мене секој ден. 
Stih63 | Погледај,  седнат  ли,  станат  ли,  јас сум подбивна песна за нив. 
Stih64 | Казни ги, Господи, според делата на рацете нивни; 
Stih65 | прати  им  закоравеност  на  срцето нивно и проклетсвото Твое врз нив; 
Stih66 | гони ги, Господи, со гнев и истреби ги од поднебјето! 
Глава4
Беда и срам за Јуда, по падот на Ерусалим 
Stih1 | Како  потемне  златото,  како  се  измени  најчистото  злато!  Камењата од  светилиштето  се  расфрлени  по  сите крстопати. 
Stih2 | Синовите  на  Сион,  некогаш  ценети како најчисто злато, а сега ги ценат како  земјани  садови,  дела  на  грнчарски раце! 
Stih3 | Дури  и  ѕверовите  подаваат  града  и ги  хранат  рожбите  свои,  а  ќерката  на мојот  народ  стана  жестока  како  ној  во пустина; 
Stih4 | јазикот на доенчето се прилепува до непцето поради жед; децата бараат леб, но никој не им подава. 
Stih5 | Оние,  што  јадеа  слатки,  гинат  по улиците; одгледаните во пурпур, се валкаат во смет. 
Stih6 | Казната  за  бесчестието  на  ќерката на мојот народ ја надминува казната на Содом; тој беше срамнет за миг, и раце човечки не се допреа до него. 
Stih7 | Кнезовите  ѝ  беа  почисти  од  снег, побели од млеко; тие беа телесно поубави од корал, изгледот им беше како сафир; 
Stih8 | а  сега  лицето  им  е  потемно  од  сѐ што е црно; не ги познаваат ни улиците; кожата им се прилепила за коските, па станала сува како дрво. 
Stih9 | Убиените  со  меч  минаа  подобро  од оние, што глад ги убива, зашто тие бавно  умираат  поради  недостиг  од  полски плодови. 
Stih10 | Дури и жалостивите жени ги вареа со  рацете  децата  свои,  за  да  им  бидат храна, кога гинеше ќерката на мојот народ. 
Stih11 | Господ  го  излеваше  Својот  гнев,  ја излеа јароста од гневот Свој, и на Сион запали  оган,  кој  ги  проголта  основите негови. 
Stih12 | Царевите  земни  и  сите  жители  по вселената не веруваа дека противникот и  непријателот  влегол  во  портите  ерусалимски. 
Stih13 | на свештениците негови, кои меѓу него пролеваа крв на праведници; Сето  тоа  е  поради  гревовите  на лажните пророци, поради беззаконијата 
Stih14 | скитаа  по  улиците  како  слепи,  се осквернуваа  со  крв,  така  што  не  беше можно  човек  да  се  допре  до  одеждите нивни. 
Stih15 | „Отстранете се, нечисти!” им викаа: „Отстранете се, отстранете се, не допирајте се!” и тие се отстрануваа посрамени;  талкаа  од  народ  до  народ,  но  никој не ги прифаќаше. 
Stih16 | Лицето на Господ ги расеа; Тој нема  веќе  милостиво  да  ги  погледне, бидејќи  не  го  почитуваа  лицето  на свештениците, кон старците милост немаат. 
Stih17 | Очите ни се веќе истрошени, очекувајќи  залудо  помош;  од  нашата  стражарска  кула  чекавме  народ,  кој  не  можеше да нѐ спаси. 
Stih18 | А тие демнеа на стапките наши, за да  не  можеме  да  одиме  по  улиците  наши;  нашиот  крај  наближува,  деновите наши се исполнија; крајот ни дојде. 
Stih19 | Оние,  што  нѐ  гонеа,  беа  побрзи  од орлите небески; по горите нѐ гонеа, ни поставуваа заседи по пустините. 
Stih20 | Духот на нашиот живот, помазаникот Господов, уловен е во нивните јами; оној, за кого велевме: „ Под сенката Негова ќе живееме меѓу народите.” 
Stih21 | Радувај се и весели се, ќерко Едомова, жителко на земјата Уц! И до тебе ќе дојде чашата: ќе се опиеш и ќе се разголиш. 
Stih22 | Ќерко  Сионова,  казната  за  твоето беззаконие се сврши; Тој нема повеќе да те  гони;  но  беззаконието  твое,  ќерко Едомова, Тој ќе го казни и ќе ти ги разоткрие гревовите твои. 
Глава5
Молитва на угнетениот народ 
Stih1 | Спомни си, Господи, што нѐ снајде; милостиво  погледај  и  види  го  срамот наш! 
Stih2 | Наследството  наше  мина  на  туѓинци, куќите наши  на луѓе од други племиња; 
Stih3 | останавме сираци, без татко; мајките наши се како вдовици. 
Stih4 | Водата  своја  ја  плаќаме  за  сребро, дрвата наши ги купуваме со пари. 
Stih5 | На  вратот  имаме  јарем,  и  нѐ  гонат; исцрпени сме и не ни даваат да здивнеме. 
Stih6 | Протегаме  рака  кон  Египќаните  и кон  Асирците,  за  да  се  нахраниме  со леб. 
Stih7 | Татковците наши грешеа: нив ги нема веќе, а ние трпиме казна за нивното беззаконие. 
Stih8 | Робовите ни се господари, а нема кој да нѐ избави од рацете нивни. 
Stih9 | Храната си ја набавуваме со страв -пред мечот во пустината. 
Stih10 | Од  лут  глад,  кожата  ни  поцрнела како печка. 
Stih11 | Жените  ни  ги  бесчестат  на  Сион, девојките - во градовите јудејски. 
Stih12 | Кнезовите  ги  изобесија  со  свои  раце, лицата на старците не ги почитуваа. 
Stih13 | Момците  носеа  воденички  камења, а децата паѓаа под товари дрва. 
Stih14 | Старците  веќе  не  седат  пред  портите; момците не пеат. 
Stih15 | Се  сврши  радоста  на  срцето  наше; нашите ора се претворија во тага. 
Stih16 | Падна  венецот  од  нашата  глава; тешко нам, што згрешивме! 
Stih17 | Поради  тоа  и  боледува  срцето наше; поради тоа и потемнеа очите наши. 
Stih18 | Бидејќи запусте гората Сион, лисици одат по неа. 
Stih19 | Ти,  Господи,  остануваш  вечно; престолот Твој е од род во род. 
Stih20 | Зошто  наполно  нѐ  забораваш,  нѐ оставаш долго време? 
Stih21 | Врати  нѐ  кон  Себе,  Господи,  и  ние ќе се вратиме; обнови ги деновите наши како во старо време. 
Stih22 | Зар наполно си нѐ отфрлил, зар без мерка си се разгневил на нас? 
