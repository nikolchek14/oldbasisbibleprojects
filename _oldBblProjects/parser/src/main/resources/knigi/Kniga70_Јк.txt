ПОСЛАНИЕ НА АПОСТОЛ ЈАКОВ
***Послание на апостол Јаков | Јк***

Вовед
Посланието на апостол Јаков е општо писмо упатено до христијаните од целиот свет. Иако напишано како послание, тоа повеќе наликува на кратка книга со упатства за секојдневно живеење.
За апостол Јаков верата значи делување! Всушност, целата книга е серија на примери кои ја претставуваат верата покажана на дело, на мудар и практичен начин.
Советите се јасни. Ако си сиромав, не очајувај! Кога твојата вера е испитувана, не предавај се! Не лути се лесно! Не давај му предимство на богатиот пред сиромавиот! Контролирај го својот јазик и своите желби! Предај се на Бога и управувај се според Неговата мудрост! Биди трпелив и љубезен, и моли се за оние кои имаат потреба од Божјата помош!
Содржина на посланието: поздрави (1,1); живот во верата и мудроста (1,2-18); прифаќањето на Божјата порака (1,19-27); за богатиот и сиромавиот (2,1-13); мудрост и зборови (3,1-18); предупредување против пријателството со светот(4,1-5,6); трпение, љубезност и молитва (5,7-20).


Глава1
Поздрав
Stih1 | Јаков, слуга на Бога и на Господ Исус Христос, испраќа поздрав до дванаесетте племиња, кои живеат раселени.
Referenca: 1,1 | referenci: 5,14-15 Рим 1,1 Фил 1,1 1 Птр 1,1
Вера и мудрост
Stih2 | Радувајте се, браќа мои, кога ќе паднете во разни искушенија,
Referenca: 2 | referenci: 1,12 1 Птр 1,6
Stih3 | знаејќи дека проверката на вашата вера создава трпеливост:
Referenca: 3 | referenci: Лк 8,15 Рим 5,3-4 1 Птр 1,7
Stih4 | трпеливоста, пак, нека биде совршено дело за да бидете совршени и целосни, без никаков недостаток.
Referenca: 4 | referenci: 1,17 3,2 Мт 5,48 19,21
Stih5 | Ако некому од вас му недостига мудрост, нека ја побара од Бога, Кој на сите им дава изобилно и без приговарање – и ќе му се даде.
Referenca: 5 | referenci: 3,13 Изреки 2,3-6 Јн 11,22
Stih6 | Но да моли со вера и никако да не се сомнева; зашто оној кој се сомнева, прилега на морски бран, кого ветрот го издига и растура;
Referenca: 6 | referenci: Мт 7,7 Мк 11,24 Ефес 4,14
Stih7 | таков човек нека не мисли дека ќе добие нешто од Господ.
Stih8 | Човек што се двоуми во сите свои патишта е непостојан.
Referenca: 8 | referenci: 4,8
Сиромаштија и богатство
Stih9 | Братот, кој е на пониска положба, нека се фали со возвишеноста своја,
Referenca: 9 | referenci: 1 Кор 1, 26-29 11,21-22
Stih10 | а богатиот – со својата понизност, бидејќи тоа е минливо како цвет од трева;
Referenca: 10-11 | referenci: Ис 40,6-8 Пс 102,4.11 1 Птр 1,24
Stih11 | зашто како што сонцето огрева и со својата жега ја исушува тревата, и цветот нејзин отпаѓа, и убавината на нејзиниот изглед исчезнува, така ќе овене и богатиот во својот пат.
Човечкото искушение и Божјиот дар
Stih12 | Блажен е оној човек кој издржува искушение, бидејќи откако ќе биде проверен, ќе добие венец на животот, што Господ им го ветил на оние кои Го сакаат.
Referenca: 12 | referenci: Мт 5,3 Лк 6,20 1 Кор 9,25 2 Тим 4,8 Откр 2,10
Stih13 | Ниеден, кога е во искушение да не вели: „Бог ме искушува“, бидејќи Бог со зло не се искушува, и Тој никого не искушува,
Referenca: 13 | referenci: 
Stih14 | но секого го искушува неговата похота која го влече и мами.
Referenca: 14 | referenci: Рим 7,7-8 1 Јн 2, 16-17
Stih15 | Потоа похотта, откако ќе се зачне, раѓа грев, а гревот, извршен, раѓа смрт.
Referenca: 15 | referenci: 4,17 Рим 5,12 6,23
Stih16 | Не мамете се, браќа мои возљубени.
Stih17 | Секој добар дар и секој совршен подарок иде озгора, симнувајќи се од Отецот на светлината, во Кого нема промени ни сенка од измена.
Referenca: 17 | referenci: Мал 3,6 Мт 7,11 1 Јн 1,5
Да се слуша и извршува словото
Stih18 | Зашто Тој нѐ роди по својата волја преку словото на вистината, за да бидеме првина меѓу Неговите созданија.
Referenca: 18 | referenci: 3,14 5,19 Јн 17,17 Ефес 1,13 Кол 1,5 2 Тим 2,15 1 Птр 1, 22-25
Stih19 | И така, мои возљубени браќа, секој човек нека биде брз за слушање, а спор за зборување, и бавен за гнев,
Referenca: 19 | referenci: 2 Мојс 34,6 Проп 7,9
Stih20 | бидејќи човечкиот гнев не ја извршува Божјата правда.
Referenca: 20 | referenci: 2,21-25 5,16 Мт 5,6.10.20 6,33
Stih21 | Затоа, отфрлувајќи од себеси секаква нечистота и насобрана злоба, со кроткост примете го насаденото слово, кое може да ги спаси вашите души.
Referenca: 21 | referenci: Мт 11,29 Рим 13,12 Ефес 4,22.25 Кол 3,8 1 Птр 2,1
Stih22 | Бидете извршители на словото, а не само слушатели, мамејќи се сами себе.
Referenca: 22 | referenci: Мт 7,24 Рим 2,13
Stih23 | Зашто, кој го слуша словото, а не го извршува, тој прилега на човек кој го гледа своето сопствено лице во огледало;
Stih24 | ќе се погледне, па ќе си замине, и веднаш заборава каков бил.
Stih25 | Но кој ќе се задлабочи во совршениот Закон на слободата и остане во него, тој, бидејќи не е заборавлив слушател, туку извршител кој дејствува, ќе биде блажен во своето дејствување.
Referenca: 25 | referenci: 2,12.14 Јн 13,17 Рим 8,2 Гал 6,2
Stih26 | Ако некој од вас мисли дека е побожен, а не го зауздува јазикот свој, туку го мами срцето свое, неговата побожност е суетна.
Referenca: 26 | referenci: Пс 34,13 39,2 141,3
Stih27 | Чиста и непорочна вера пред Бога Отецот е оваа: да се грижиш за сираци и вдовици во нивните маки и да се пазиш да останеш неосквернет од светот.
Referenca: 27 | referenci: 4,4 Ис 1, 11-17.23 Ер 5,28 Ез 22,7 Зах 7,10
Глава2
Верата е непристрасна
Stih1 | Браќа мои, држете ја непристрасно верата во Исус Христос, нашиот Господ на славата!
Referenca: 2,1 | referenci: 2,9 5 Мојс 1,17 Јов 34,19 Дела 10,34
Stih2 | Ако во вашето собрание влезе човек со златен прстен, во светли алишта, и влезе сиромав човек со проста облека,
Stih3 | па се загледате на облечениот во светли алишта и му речете: „Ти седни овде убаво!“, а на сиромашниот му речете: „Ти стој таму!“, или „Седни овде, крај подножјето мое!“,
Stih4 | зарем со тоа не покажувате пристрасност, и не станувате судии со лоши помисли?
Stih5 | Послушајте, возљубени браќа мои, не ги избра ли Бог сиромашните од овој свет да бидат богати во верата и наследници на царството, ветено од Него на оние кои Го љубат?
Referenca: 5 | referenci: Мт 25,34 1 Кор 1, 26-28 6,9-10 Гал 5,21
Stih6 | А вие го посрамивте сиромавиот! Не се ли богатите тие што ве мачат и ве влечат по судови?
Stih7 | Не го хулат ли тие вашето добро име, со кое сте се нарекле?
Referenca: 7 | referenci: Дела 2,38 10,48
Stih8 | Ако, пак, го извршувате царскиот закон според Писмото: „Возљуби го ближниот како самиот себе“ – добро правите.
Referenca: 8 | referenci: 1,25 3 Мојс 19,18 Мт 19,19 22,39 Мк 12,31 Лк 10,27 Јн 13,34-35 Рим 13,9
Stih9 | Но, ако сте пристрасни, грев правите; и Законот ве осудува како престапници.
Referenca: 9 | referenci: 5 Мојс 1,17
Stih10 | Зашто, кој го пази целиот Закон, а згреши само во едно, виновен ќе биде за сѐ.
Referenca: 10 | referenci: 5 Мојс 27,26 Мт 5,19 Гал 3,10
Stih11 | Зашто Оној, Кој рекол: „Не прави прељуба!“, рекол и: „Не убивај!“ Па затоа, ако не вршиш прељуба, а убиеш, ти ќе станеш престапник на Законот.
Referenca: 11 | referenci: 2 Мојс 20,13-14 5 Мојс 5,17-18 Мт 5,21.27 19,18 Мк 10,19 Лк 18,20 Рим 13,9
Stih12 | Зборувајте и постапувајте како оние што ќе бидат судени според законот на слободата.
Referenca: 12 | referenci: 1,25
Stih13 | Зашто судот ќе биде безмилосен спрема оној кој не покажува милост; милоста надвива над судот.
Referenca: 13 | referenci: Мт 5,7 18,32-35
Без дела верата е мртва
Stih14 | Каква е ползата, браќа мои, ако некој рече дека има вера, а дела нема? Може ли верата да го спаси?
Referenca: 14 | referenci: 1,25 3,13 Мт 5,16.20 7,21.26 Рим 2,6. 15-16 3,28 Гал 2,16 5,6 Ефес 2, 8-10 Кол 1,10 1 Сол 1,3 2 Сол 1,11
Stih15 | Ако некој брат или сестра се голи и немаат што да јадат,
Stih16 | па некој од вас им рече: „Одете си со мир, грејте се и наситете се!“, а не им даде што им е потребно за телото – каква полза?
Stih17 | И така, верата, ако нема дела, сама по себе е мртва.
Referenca: 17 | referenci: 2,20.26
Stih18 | Но може некој да рече: ти имаш вера, а јас имам дела. Покажи ми ја својата вера без дела, а јас преку моите дела ќе ти ја покажам мојата вера.
Stih19 | Ти веруваш дека Бог е еден: добро правиш; но и злите духови веруваат, а треперат.
Referenca: 19 | referenci: Мт 8,29 Мк 1,24 5,7 Лк 4,34
Stih20 | Не сакаш ли да разбереш, о суетен човеку, дека верата без дела е мртва?
Stih21 | Нели со дела беше оправдан Авраам, нашиот татко, откако врз жртвеникот го положи својот син Исак?
Referenca: 21 | referenci: 1 Мојс 22,9.12 Ис 51,2 Мт 3,9
Stih22 | Гледаш ли дека верата дејствуваше заедно со делата негови, и дека преку делата, верата стана совршена?
Referenca: 22 | referenci: Јн 8,39.53 Гал 3,6-9 Евр 11,17
Stih23 | И се изврши Писмото, кое вели:„Му поверува Авраам на Бога, и тоа му се сметаше за праведност“, и тој се нарече – пријател Божји.
Referenca: 23 | referenci: 1 Мојс 15,6 Ис 41,8 2 Лет 20,7 Рим 4,3.9.22 Гал 3,6
Stih24 | Гледате ли дека човекот се оправдува со дела, а не само со вера?
Stih25 | А така не се оправда ли со дела и блудницата Раав, откако ги прими извидувачите и ги изведе по друг пат?
Referenca: 25 | referenci: Ис.Н. 2,4.15 6,17 Евр 11,31
Stih26 | Зашто, како што е телото без дух мртво, така и верата без дела е мртва.
Referenca: 26 | referenci: 2,17.20
Глава3
Внимавај на јазикот
Stih1 | Не барајте, браќа мои, мнозина да станете учители, зашто знаете дека поголемо осудување ќе добиеме.
Referenca: 3,1 | referenci: Рим 12,7 1 Кор 12,28-29 Ефес 4,11
Stih2 | Сите ние многу грешиме. Но оној, кој во зборови не греши, тој е совршен човек, силен да го заузда и целото тело.
Referenca: 2 | referenci: 1,4
Stih3 | Ете, ако и ние на коњите им ставиме узда на устите, за да ни се покоруваат, тогаш управуваме со целото нивно тело.
Referenca: 3 | referenci: Пс 32,9
Stih4 | Па, ете, и корабите: иако се толку многу големи и силно гонети од бурни ветрови, со мало кормило се управуваат онаму каде што кормиларот сака;
Stih5 | а така и јазикот е мал орган, но големи работи зборува. Ете, мал оган, а колку голема гора запалува;
Stih6 | и јазикот е оган, свет полн со неправда; јазикот се наоѓа во таква положба меѓу нашите органи, што го осквернува целото тело и го пали времето на нашиот живот, воспалувајќи се сам од пеколот.
Referenca: 6 | referenci: Мт 5,22 12,36-37 15,11.18-19
Stih7 | Секаков вид ѕверови и птици, лазачи и риби, се скротува и се припитомува од човечкиот род,
Stih8 | а јазикот никој не може да го скроти: тој е немирно зло и полн со смртоносен отров.
Referenca: 8 | referenci: Пс 140,3 Рим 3,13
Stih9 | Со него Го благословуваме Бога и Отецот, со него ги колнеме луѓето создадени според подобието Божјо.
Referenca: 9 | referenci: 1 Мојс 1,26-27 5,1 1 Кор 11,7
Stih10 | Од истата уста излегува и благослов и клетва. Не треба, браќа мои, тоа така да биде.
Stih11 | А тече ли од еден ист извор слатка и горчлива вода?
Stih12 | Може ли, браќа мои, смоквата да раѓа маслинки, или лозата смокви? Така, од еден ист извор не може да тече солена и слатка вода.
Мудроста озгора и земната мудрост
Stih13 | Кој е меѓу вас мудар и умен, нека ги покаже преку своето добро однесување делата свои во кротост и мудрост.
Stih14 | Но, ако во срцата свои имате горчлива завист и карање, не фалете се и не лажете против вистината:
Stih15 | тоа не е мудрост која доаѓа озгора, туку земна, душевна, бесовска;
Referenca: 15 | referenci: 1,5.17 1 Кор 2,14
Stih16 | зашто, каде што има завист и карање, таму има неслога и сѐ е лошо.
Stih17 | А мудроста, што иде озгора, е најнапред чиста, а потоа мирна, кротка, покорна, полна со милост и добри плодови, непристрасна и нелицемерна.
Referenca: 17 | referenci: 2,13 Мт 5,7.9 Гал 5,22-25 Евр 12,11 1 Птр 3,4 3,10-11.16
Stih18 | Плодот, пак, на правдата во мир се сее од миротворците.
Referenca: 18 | referenci: Ис 32,17 Мт 5,9 Евр 12,11
Глава4
Против неслогата
Stih1 | Од каде се војните и расправиите меѓу вас? Не оттаму ли – од вашите похоти, кои се борат во органите ваши?
Referenca: 4,1 | referenci: Рим 7,23 1 Птр 2,11
Stih2 | Пожелувате и немате; убивате и завидувате, и не можете да добиете; се препирате и војувате, а немате, бидејќи не се молите.
Stih3 | Просите, а не добивате, зашто зло барате, за да го трошите во вашите похоти.
Referenca: 3 | referenci: 1,5
Stih4 | Прељубодејци и прељубодејки, не знаете ли дека пријателството со овој свет е непријателство на Бога? Зашто, кој сака да му е пријател на светот, му станува непријател на Бога.
Referenca: 4 | referenci: Ос 3,1 Мт 12,39 16,4 Рим 8,7 1 Јн 2,15
Stih5 | Или, пак, мислите дека Писмото напразно зборува: „Со ревност го љуби духот што го вселил во нас.“
Referenca: 5 | referenci: 1 Мојс 6,3 2 Мојс 20,5
Stih6 | Но Тој дава поголема благодат; затоа е речено: „Бог се противи на горделивите, а на понизните им дава благодат.“
Referenca: 6 | referenci: Изреки 3,34 Мт 23,12 1 Птр 5,5
Stih7 | Па затоа, покорете Му се на Бога; а противете се на ѓаволот, и тој ќе побегне од вас.
Referenca: 7 | referenci: Ефес 6, 12-13 1 Птр 5,8-9
Stih8 | Приближете се кон Бога, и Тој ќе се приближи кон вас; исчистете ги рацете, грешници, поправете ги срцата свои, непостојани!
Referenca: 8 | referenci: Ис 1,16 Зах 1,3 Мал 3,7
Stih9 | Бидете нажалени и плачете и липајте: смевот ваш нека се претвори во плач, а радоста во тага!
Stih10 | Понизете се пред Господ и ќе ве подигне!
Referenca: 10 | referenci: Јов 5,11 1 Птр 5,6
Кој си ти да го судиш ближниот?
Stih11 | Не озборувајте се еден со друг, браќа: зашто, кој го озборува братот свој или го суди, тој го напаѓа Законот и го суди Законот. А ако, пак, го судиш Законот, тогаш ти не си извршител на Законот, туку судија.
Stih12 | Еден е Законодавецот и Судијата, Кој може да спаси и погуби: а ти, кој си што осудуваш друг?
Referenca: 12 | referenci: Рим 2,1 14,4
Лоша самодоверба
Stih13 | Слушајте сега вие, кои велите: „Денес или утре ќе тргнеме во оној град и таму ќе останеме една година, ќе тргуваме и ќе спечалиме“,
Referenca: 13-14 | referenci: Изреки 27,1 Лк 12, 18-20
Stih14 | вие, кои не знаете што ќе стане утре. Што е вашиот живот? Тој е пареа, која се појавува за кратко време, па исчезнува.
Stih15 | Место да велите: „Ако сака Господ да бидеме живи, ќе направиме тоа и тоа.“
Referenca: 15 | referenci: Дела 18,21 Рим 1,10 1 Кор 4,19
Stih16 | А сега се фалите со својата гордост. Секоја таква фалба е зла.
Stih17 | И така, грев е за оној кој знае да прави добро, а не го прави.
Referenca: 17 | referenci: Лк 12,47
Глава5
Предупредување до богатите
Stih1 | Ајде сега вие, богати, плачете и липајте за страшните маки што идат на вас.
Referenca: 5,1 | referenci: Ис 5,8-10 Ер 5,26-30 Амос 8,4-8 Лк 6,24
Stih2 | Богатството ваше изгни, а алиштата ваши молци ги изгризаа.
Referenca: 2 | referenci: Мт 6,19-20
Stih3 | Златото ваше и среброто ви за‘рѓаа, и ‘рѓата нивна ќе биде сведоштво против вас и ќе го изеде телото ваше како оган! Сте насобрале богатство за последните дни.
Referenca: 3 | referenci: Пс 21,9
Stih4 | Ете, платата што сте ја задржале од работниците, кои работеле на вашите ниви, и извиците на жетварите дојдоа до ушите на Господ Саваот.
Referenca: 4 | referenci: 1 Мојс 4,10 2 Мојс 2,23 3 Мојс 19,13 5 Мојс 24,14-15 Мал 3,5 Пс 18,6
Stih5 | Се веселевте на земјата и се насладувавте, ги згоивте срцата ваши како за ден на клање.
Referenca: 5 | referenci: Ер 12,3
Stih6 | Го осудивте, Го убивте праведникот; и тој не се спротивставуваше.
Referenca: 6 | referenci: Пс 37 Мт 5,39
Трпение и молитва
Stih7 | Бидете трпеливи, браќа мои, до доаѓањето на Господ! Ете, земјоделецот чека драгоцен плод од земјата и долго трпи за него, додека не добие дожд, ран или доцен.
Referenca: 7 | referenci: 5 Мојс 11,14 Ер 5,24 Јоил 2,23
Stih8 | Па трпете и вие, укрепете ги срцата свои, зашто доаѓањето на Господ се приближи.
Referenca: 8 | referenci: Мт 24,3.27.37 Рим 13, 11-12 1 Кор 15,23 1 Сол 2,19 3,13 4,15 5,1-11.23 Евр 10,25 1 Птр 4,7 3 Птр 1,16 1 Јн 2,28
Stih9 | Не оплакувајте се, браќа, еден на друг, та да не бидете осудени: ете, Судијата стои пред вратата.
Referenca: 9 | referenci: Мт 24,33
Stih10 | Браќа, како пример на страдања и долготрпенија земете ги пророците што зборуваа во името Господово.
Referenca: 10 | referenci: Мт 5,12 23,29-31 Дела 7,52 Рим 11,3 1 Сол 2,15 Евр 11, 36-38
Stih11 | Ете, блажени се оние што истрајаа. Сте чуле за трпението на Јов и узнавте каков крај му даде Господ, затоа што Господ е многумилостив и се смилува на него.
Referenca: 11 | referenci: 1,3-4 2 Мојс 34,6 Пс 103,8 111,4 Јов 1,20-22 2,10 42,10-17 Дан 12,12 Кол 1,11
Stih12 | А пред сѐ, браќа мои, не колнете се ни во небото, ни во земјата, ниту пак со некоја друга заклетва. И зборот нека ви биде да – да и не – не, за да не паднете под суд!
Referenca: 12 | referenci: Мт 5,34-37
Stih13 | А ако некој од вас страда, нека Му се моли на Бога; весел ли е, нека Го фали Господа!
Referenca: 13 | referenci: Пс 50,15 Рим 15,9 1 Кор 14,15 Ефес 5, 19-20 Кол 3,16- 17 1 Сол 5, 17-18
Stih14 | Болен ли е некој меѓу вас, нека ги повика свештениците црковни, та да се помолат и да извршат помазание над него со елеј во името Господово.
Referenca: 14 | referenci: Мк 6,13
Stih15 | И молитвата со вера ќе го исцели болниот, и Господ ќе го крене; и гревови, ако направил, ќе му се простат.
Referenca: 15 | referenci: Мк 5,34.41 16,18 Лк 17,19
Stih16 | Исповедајте си ги гревовите еден на друг и молете се еден за друг за да се исцелите. Голема сила има усрдната молитва на праведникот.
Referenca: 16 | referenci: 1 Сам 12,19 Дан 9,4-20 Мт 3,6 Дела 19,18
Stih17 | Илија беше човек смртен, како и ние, и со молитва Му се помоли на Бога да нема дожд, и не падна дожд на земјата три години и шест месеци.
Referenca: 17 | referenci: 1 Цар 17,1 Мт 11,14 Лк 4,25
Stih18 | И пак се помоли, па небото даде дожд и земјата го даде својот плод.
Поврати ги отклонетите
Stih19 | Ако, браќа, некој од вас се отклони од вистината, и ако некој друг го поврати,
Referenca: 19 | referenci: Мт 18,12- 13.15
Stih20 | тој нека знае дека оној што обрати грешник од лажлив пат, спасува една душа од смрт и ќе покрие многу гревови.
Referenca: 20 | referenci: Ез 3,20-21 Изреки 10,12 1 Тим 4,16 1 Птр 4,8 1 Јн 5,16
