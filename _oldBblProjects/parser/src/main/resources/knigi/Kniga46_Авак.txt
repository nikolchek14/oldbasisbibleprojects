АВАКУМ
***Авакум | Авак***

Вовед
Книгата на пророкот Авакум говори за настани од крајот на седмиот век пр. Христос, кога Вавилон бил доминантна империја. Авакум бил потресен од безочната суровост на Вавилонците и Го прашува Господа, зошто не реагира на ваквите неправди? Господ му одговара дека Тој тоа ќе го стори кога за тоа ќе дојде време, а дотогаш, праведните ќе живеат преку вера (2,4).
Првите две глави го опишуваат разговорот меѓу Авакум и Господ. Авакум се жали на неправдите и насилствата по цела Јудеја, а Господ му одговара дека тоа им е казна на Јудејците. Авакум понатаму вели дека тоа не е праведно, бидејќи Вавилонците се погрешни од Јудејците. Господ му одговара дека и Вавилонците ќе бидат казнети за своите грешни постапки, кога ќе дојде времето за суд над нив.
Третата и последна глава ја содржи молитвата на Авакум, во која тој ја слави Божјата сила и слава.
Во тешки времиња корисно е да се чита книгата на пророкот Авакум, за да се увериме дека Бог води сметка за сѐ.


Глава1
Пророковата молитва и тагување
Stih1 | Пророчко видение што го имаше пророкот Авакум.
Referenca: 1,1 | referenci: Наум 1,1
Stih2 | До кога, Господи, ќе повикувам, а Ти не ме слушаш; викам кон Тебе поради насилството, а Ти не ме избавуваш?
Referenca: 2 | referenci: Ис 38,14 Ер 14,9 20,8 Пс 17,41 Јов 19,7
Stih3 | Зошто ми дозволуваш да гледам злосторства, и да гледам неволји? Грабежот и насилството се пред мене; се појавува непријателство, настанува раздор.
Referenca: 3 | referenci: Ер 6,7 9,2 Амос 3, 9-10 Пс 54,9-11
Stih4 | Поради тоа законот ја изгуби силата, а правдата е згазена: нечестивиот го победува праведниот, и затоа правдата се искривува.
Referenca: 4 | referenci: Ис 59,14 Мих 7,2-3
Божјиот одговор
Stih5 | Погледајте меѓу народите, видете – зачудете се! Зашто во ваше време Јас извршувам такво дело, за кое вие не би поверувале, ако би ви раскажувале.
Referenca: 5 | referenci: Ис 5,12 29,9.14 Дела 13,41
Stih6 | Зашто Јас ќе ги кренам Халдејците, народ жесток и необуздан, кој оди по ширините земни за да завладее населби, кои нему не му припаѓаат.
Referenca: 6 | referenci: Ер 5,15 Амос 3,11 Откр 20,8
Stih7 | Тој е страшен и ужасен; тој самиот е и суд и власт.
Referenca: 7 | referenci: Ис 10,13
Stih8 | Коњите негови се побрзи и од леопарди и пострашни од волци во рани зори; коњицата негова потскокнува; јавачи му доаѓаат од далечина, налетуваат како орли, што се спуштаат врз пленот.
Referenca: 8 | referenci: 5 Мојс 28,49 Соф 3,3
Stih9 | Сите тие доаѓаат по грабеж; со лица вжештени, грабаат робови како песок!
Stih10 | И со цареви се подигруваат, а кнезовите им служат за подбив; над секоја тврдина се смеат: засипуваат опсаден окоп и ја преземаат.
Stih11 | Тогаш како ветер се свртуваат и си одат – престапници и виновници; нивната сила им е бог.
Referenca: 11 | referenci: 1,7 Ис 10,13 Ер 17,5
Повторна поплака од Авакум
Stih12 | Но, зар не си Ти од векот Господ Бог мој, Светецот мој? Ти, Кој не умираш! Ти, Господи, само за суд си го допуштил тоа. Карпо моја, за казна си го определил ова.
Referenca: 12 | referenci: 5 Мојс 33,27 Мих 5,1 Пс 89,1-2
Stih13 | На чистите очи Твои не е својствено да гледаат злосторства и Ти не можеш да гледаш угнетување. Зошто гледаш злодејци и молчиш, кога нечестивецот проголтува човек што е поправеден од него?
Referenca: 13 | referenci: 1,3 Ер 12,1 Пс 5,4-5 35,22 Јов 21,7
Stih14 | Ги оставаш луѓето како риба в море и како лазачи, кои немаат господар?
Referenca: 14 | referenci: Изреки 6,7 Проп 9,12
Referenca: 14 | referenci: 4 Мојс 10,35 Ис 42,13 Ер 30,7 Јоил 1,15
Stih15 | Непријателот со јадици ги лови, ги лови во мрежата своја, ги извлекува и ги собира на суво, па затоа се радува и весели.
Referenca: 15 | referenci: Ер 16,16 Ез 12,13 17,20 32,3 Амос 4,2
Referenca: 15 | referenci: Јоил 2,2 Амос 5,18
Stih16 | Затоа на мрежата своја ѝ принесува жртва и на торбата ѝ кади со темјан, зашто тие му прибавуваат сладок залак и вкусна храна.
Referenca: 16 | referenci: Ис 2,15 Јоил 2,1
Stih17 | Ќе продолжи ли тој да ја празни мрежата своја и постојано да ги убива народите безмилосно?
Глава2
Повторен одговор од Господ
Stih1 | Ќе застанам на стража, ќе се качам на кулата за да набљудувам за да разберам, што ќе ми каже Тој, и што ќе ми одговори на моите поплаки.
Referenca: 2,1 | referenci: 4 Мојс 23,1-6 Ис 21,6-8 Ер 6,17 Ез 3,17
Stih2 | Ми одговори Господ и ми рече: Запиши го видението и одбележи го на плочи јасно, та оној, што ќе чита, да може да го прочита;
Referenca: 2 | referenci: Ис 8,1 Ер 30,2 Откр 1,19
Stih3 | зашто видението се однесува на определеното време; тоа зборува за свршетокот и нема да излаже; па, и ако се забави, чекај го, зашто ќе наиде и нема да забави.
Referenca: 3 | referenci: 4 Мојс 23,19 Евр 10,37 3 Птр 3, 4-10
Stih4 | И ете, гордата душа ќе пропадне, а праведникот ќе живее преку верата.
Referenca: 4 | referenci: Рим 1,17 Гал 3,11 Евр 10,38
Маки за лошите луѓе
Stih5 | Богатството е подмолно; горделивиот нема да се одржи: тој ја раширува устата своја како пеколот, и ненаситен е како смртта; ги собира кај себе сите народи и ги ограбува сите племиња.
Referenca: 5 | referenci: Ис 5,14 Ер 27,7 Изреки 27,20
Stih6 | Нема ли сите тие да го земат за приказ и да испеат иронична песна:„Тешко му на оној што без мерка се збогатува, и тоа не со свое? До кога ќе се полниш со запленето богатство?”
Referenca: 6 | referenci: Ис 5,8 14,4 Мих 2,4 Лк 6,24-26 Откр 8,13
Stih7 | Нема ли да станат наеднаш оние, што ќе те измачуваат, и нема ли против тебе да се кренат грабители и ти ќе им станеш за грабеж?
Stih8 | Бидејќи си ограбил многу народи, и тебе ќе те ограбат сите други народи, зашто си пролеал човечка крв, зашто си ја разорил земјата, градот и сите што живеат во него.
Referenca: 8 | referenci: 2,17 Ис 33,1 Ер 30,16
Stih9 | Тешко му на оној, што се лакоми кон неправедни печалби за домот свој, за да го изгради домот свој на високо и така да се запази од раката на злото.
Referenca: 9 | referenci: Ис 14,13 Ер 22,13-17 49,16 Авд 1,4
Stih10 | Си нанесол тој срам за домот свој, откако си истребил многу народи, згрешил против душата своја.
Referenca: 10 | referenci: 1,17 Ис 10,7 14,20
Stih11 | Камењата од ѕидовите ќе повикаат и гредите дрвени ќе им одговорат:
Referenca: 11 | referenci: Лк 19,40
Stih12 | „Тешко му на оној кој ѕида град врз крв, и што гради тврдини врз неправда!”
Referenca: 12 | referenci: Ер 22,13 Мих 3,10
Stih13 | Ете, не е ли тоа од Господ Саваот што народите се трудат за оган и племињата се измачуваат напразно?
Referenca: 13 | referenci: Ер 51,58 Сир 14,19
Stih14 | Зашто земјата ќе се исполни со празнување за славата Господова онака како што водите го исполнуваат морето.
Referenca: 14 | referenci: 4 Мојс 14,21 Ис 11,9
Stih15 | Тешко му на оној што го пои ближниот свој со пијалок, измешан со злобата своја, за да ја види голотијата негова!
Referenca: 15 | referenci: 1 Мојс 9,20-25
Stih16 | Ќе бидеш презаситен со срам место со слава; пиј, пак, и ти и покажи ја голотијата своја и кон тебе ќе се сврти десницата Господова и срамот на славата твоја.
Referenca: 16 | referenci: Ис 51,17 Ез 23,32-33 Пс 74,8 Плач 4,21
Stih17 | Зашто твоето злосторство против Ливан ќе падне врз тебе, зашто си истребувал уплашени животни, бидејќи си пролевал човечка крв, си ги опустошувал земјата, градот и сѐ што живее во него.
Referenca: 17 | referenci: 2,8 Ис 37,24
Идолопоклонството е безумие
Stih18 | Каква корист има од резан лик, направен од уметник, од тој излеан лажен учител, макар што вајар, правејќи неми идоли, ќе се надева на делото свое?
Referenca: 18 | referenci: Ез 21,25 Ос 3,4 Зах 10,2 1 Кор 12,2
Stih19 | Тешко му на оној, кој на дрво вели – „стани” – и на нем камен – „разбуди се”. Ќе научи ли тој некого на нешто? Ете, тој е опкован со злато и сребро, но жив дух во него нема.
Referenca: 19 | referenci: Ис 40,20
Stih20 | А Господ е во Својот свет храм: нека замолкне целата земја пред лицето Негово!
Referenca: 20 | referenci: Ис 14,7 41,1 Соф 1,7 Зах 2,16 Пс 10,4 Откр 8,1
Глава3
Пророковата молитва полна со радосна надеж
Stih1 | Молитвата на пророкот Авакум – за пеење.
Stih2 | Господи, чув за славата Твоја и се восхитувам на делото Твое. Повтори го во нашето време! Разгласи го во нашите дни! Во гневот Свој сети се на милост.
Referenca: 3,2 | referenci: 5 Мојс 2,25 Ис 51,9 54,8 Пс 8,1.9 76,2
Referenca: 3,2 | referenci: Амос 4,6
Stih3 | Бог дојде од Теман и Светецот од гората Паран. Величието Негово ги покри небесата, и славата Негова ја исполни земјата.
Referenca: 3 | referenci: 4 Мојс 14,21 5 Мојс 33,2 Суд 5,4 Пс 71,19
Referenca: 3 | referenci: Ез 22,25-26 Изреки 28,15
Stih4 | Болскотот Му е како сончева светлина, а од рацете Негови зрачи, и тука е скривалиштето на Неговата сила.
Referenca: 4 | referenci: Ис 62,1
Referenca: 4 | referenci: Ер 6,13 Ос 9,7
Stih5 | Пред лицето Негово врви чума, а по стапките Негови – грозница!
Referenca: 5 | referenci: Откр 6,8
Referenca: 5 | referenci: 5 Мојс 32,4 Ер 6,15 Пс 100,8
Stih6 | Тој стана и земјата се затресе; погледа – и во трепет ги доведе народите; одамнешни планини се распаднаа, првобитните ридови се урнаа; но патиштата Негови се вечни.
Referenca: 6 | referenci: 2 Мојс 15,14-16 Ис 42,15 Наум 1,5 Пс 103,32
Stih7 | Натажени ги видов шаторите етиопски; се стресоа сениците на земјата мидјанска.
Stih8 | Зар против реките, Господи, пламнал гневот Твој? Зар против реките е Твоето негодување, или, пак, против морето е јароста Твоја – па си седнал на коњите Свои, на победничките бојни коли?
Referenca: 8 | referenci: 5 Мојс 33,26 Пс 67,33
Stih9 | Ти го извади лакот Свој и со отровни стрели го затегна. Со реки ја сечеш земјата.
Referenca: 9 | referenci: Ез 5,16 Плач 2,4
Stih10 | Кога Те видоа, планините затреперија, водите навалија; бездната го пушти гласот свој и сонцето ги крена рацете свои.
Stih11 | Месечината застана на своето место пред болскотот на вперените стрели Твои, пред светкањето на сјајните копја Твои.
Referenca: 11 | referenci: Ис.Н. 10,13
Stih12 | Во гнев одиш по земјата и во јарост ги газиш народите.
Stih13 | Ти излегуваш за спасение на народот Твој, за спасение на помазаникот Свој. Ти ја поразуваш главата на нечестивиот дом, оголувајќи го од темелите до врвот.
Referenca: 13 | referenci: 2,9-11 Пс 27,8
Stih14 | Со копјата нивни Ти го прободе водачот нивни, кога како виор се спуштија да ме разбијат, радосни, зашто мислеа дека скришум ќе го проголтаат сиромавиот.
Referenca: 14 | referenci: Пс 9,27-29 17,12
Stih15 | Газиш по морето со коњите Свои, преку длабините на големите води.
Referenca: 15 | referenci: Ис 43,16-17 Пс 76,19
Односот на Авакум кон Божјата порака
Stih16 | Јас чув и внатрешноста моја затрепери, при гласот Твој затреперија и усните мои, болка почувствував во коските мои, и местото под мене трепери; ќе се успокојам кога ќе дојде несреќниот ден врз народот што нѐ угнетува.
Referenca: 16 | referenci: Ер 4,19 Јов 7,5 Дан 8,18.27
Вера и во зло време
Stih17 | Макар и да не процути смоквата, а и да нема плод по лозите, макар маслината и да откаже, и нивата да не даде плод, макар и овците да не останат во трлото, па и рогат добиток во оборите да нема,
Referenca: 17 | referenci: Ер 5,17 Ос 9,2
Stih18 | јас и тогаш ќе се радувам во Господ и ќе се веселам во Бога на моето спасение.
Referenca: 18 | referenci: Ис 61,10 Пс 34,9 Лк 1,47
Stih19 | Господ Бог е мојата сила: Тој ќе ги направи нозете мои како на елен и ќе ме поведе по височините мои. На хороводителот: со жичени инструменти.
Referenca: 19 | referenci: 5 Мојс 32,13 Ис 58,14 Пс 17,33
