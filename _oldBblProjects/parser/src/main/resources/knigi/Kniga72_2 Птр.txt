ВТОРО ПОСЛАНИЕ НА АПОСТОЛ ПЕТАР
***Второ послание на апостол Петар | 2 Птр***

Вовед
Второто послание на апостол Петар е упатено до широк круг христијани во првиот век. Главна тема на ова послание се лажните учења и неморалот кој од нив произлегува. Најдобриот начин за борба против лажните учења е определбата да се држиме до изворното учење пренесено од оние кои биле директни ученици на Христос и лично Го слушнале Неговото учење.
Посебно внимание во ова послание му е посветено на тврдењето на некои луѓе дека Христос нема повторно да се врати на Земјата. Писателот објавува дека привидното доцнење на Господ Исус се должи на фактот што Бог „не сака да загине никој, туку сите да се покаат“ (3,9).


Глава1
Поздрав
Stih1 | Симон Петар, слуга и апостол на Исус Христос, до оние на кои преку правдата на нашиот Бог и Спасител Исус Христос им се падна еднаква вера како и нам.
Referenca: 1,1 | referenci: Дела 15,14 Рим 1,17 Тит 2,13
Stih2 | Благодатта и мирот со познавањето на Бог и Христос Исус, нашиот Господ, да ви се умножат.
Referenca: 2 | referenci: Фил 3,8-10 Кол 2,6 1 Птр 1,2 Јуда 1,2
Божјиот позив и избор
Stih3 | Бидејќи Неговата божествена сила ни подари сѐ што е потребно за животот и побожноста, а преку познанието на Оној Кој нѐ повика со Својата слава и совршенство,
Referenca: 3 | referenci: Јн 1,14 Ефес 3, 16-19 1 Птр 2,9
Stih4 | преку кои ни се дарувани многу големи и драгоцени ветувања, та преку нив да станете учесници во Божјата природа ако се оддалечите од гнилежот на овој свет;
Referenca: 4 | referenci: Јн 1,12 Дела 17,28 2 Кор 3,18
Stih5 | затоа, грижејќи се за ова сестрано, принесете кон верата своја добродетел, а кон добродетелта знаење,
Stih6 | кон знаењето воздржување, кон воздржувањето трпение, кон трпението побожност,
Referenca: 6 | referenci: Гал 5,22-23
Stih7 | кон побожноста братољубивост, кон братољубивоста љубов.
Stih8 | Зашто, ако овие доблести ги има во вас и се умножуваат, тие нема да ве остават празни, ниту бесплодни во познанието на нашиот Господ Исус Христос.
Stih9 | А кој ги нема овие доблести, тој е слеп, кусоглед и заборава дека се очистил од поранешните гревови.
Stih10 | Браќа, затоа уште повеќе настојувајте да го зајакнете вашиот позив и избор, зашто, ако го вршите тоа, никогаш нема да погрешите,
Referenca: 10 | referenci: 2 Сол 1,11 1 Јн 3,6
Stih11 | бидејќи по таков начин ќе ви се овозможи слободен влез во вечното царство на нашиот Господ и Спасител Исус Христос.
Referenca: 11 | referenci: Лк 1,33
Верност кон апостолското и пророчко слово
Stih12 | Поради тоа секогаш ќе се трудам да ви ги напоменувам овие работи, иако ги знаете, и утврдени сте во сегашната вистина.
Referenca: 12 | referenci: 1 Јн 2,21 Јуда 1,5
Stih13 | а и право е, додека сум во ова тело, да ве потсетувам,
Referenca: 13 | referenci: Ис 38,12
Stih14 | бидејќи знам дека наскоро ќе го оставам моето тело, како што Господ наш, Исус Христос, ми откри.
Referenca: 14 | referenci: Јн 21,18-19 2 Кор 5,1
Stih15 | А ќе се погрижам на ова да се потсетувате секогаш и по мојата смрт.
Stih16 | Зашто ние ви ја покажавме силата и доаѓањето на нашиот Господ Исус Христос не преку измислени приказни, туку самите бевме очевидци на Неговото величие.
Referenca: 16 | referenci: Лк 9,31-32 Јн 1,14 1 Кор 15,23
Stih17 | Зашто Тој прими чест и слава од Бог Отецот, кога од Велелепната Слава Му дојде ваков глас: „Овој е Мојот возљубен Син, со Кого се исполнува Мојата добра волја.“
Referenca: 17 | referenci: Мт 17,5 Мк 9,2-8
Stih18 | И тој глас, што дојде од небото, ние го чувме, кога бевме со Него на светата гора.
Stih19 | А освен тоа, ние имаме нешто уште поверно, а тоа е пророчкото слово; и добро правите што нему му обрнувате внимание, како на светило што свети на темно место, додека денот осамне и Деницата засвети во вашите срца.
Referenca: 19 | referenci: Лк 1,7-8 Откр 2,28
Stih20 | Знајте го прво тоа дека ниедно пророштво од Писмото не е сопствено кажување на пророкот.
Referenca: 20 | referenci: 2 Тим 3,16 1 Птр 1,11
Stih21 | Зашто никогаш според човечката волја не е изречено пророштво, туку светите Божји луѓе зборувале поттикнати од Светиот Дух.
Referenca: 21 | referenci: Дела 3,21
Глава2
Треба да се пазиме од лажни и порочни учители
(Јуда 1,4-13)
Stih1 | А во народот имаше и лажни пророци, како што и меѓу вас ќе има лажни учители, кои ќе внесат погубни ереси и, откако се одречат од Господ, Кој ги откупил, ќе навлечат врз себеси брза погибел.
Referenca: 2,1 | referenci: 5 Мојс 13,2-6 Мт 24,24 Мк 13, 21-23 2 Сол 2, 3-12 1 Тим 4,1
Stih2 | И мнозина ќе појдат по нивните нечистотии, и поради нив патот на вистината ќе биде похулен.
Referenca: 2 | referenci: Дела 9,2 Рим 2,24
Stih3 | И, побудувајќи ве од користољубивост, ќе ве привлекуваат со ласкави зборови; но нивното осудување е одамна готово, и нивната погибел не дреме.
Referenca: 3 | referenci: Ис 52,5 Јуда 1,4
Stih4 | Зашто Бог, кога не ги поштеди ангелите што згрешија, туку ги фрли во пеколот со вериги на мракот, ги предаде да бидат држани до судот;
Referenca: 4 | referenci: Мт 8,29 Јуда 1,6
Stih5 | и кога не го поштеди првиот свет, туку, кога нанесе потоп врз безбожниот свет, го запази само осумчленото семејство на Ное, проповедникот на правдата;
Referenca: 5 | referenci: 1 Птр 3,20
Stih6 | и градовите Содом и Гомора ги осуди на разурнување и ги претвори во пепел, оставајќи ги како пример на идните безбожници,
Referenca: 6 | referenci: 1 Мојс 19 Мт 10,15 Јуда 1,7
Stih7 | а го избави праведниот Лот, кого го осрамотија беззакониците со нечистиот живот.
Referenca: 7 | referenci: Лк 17,29
Stih8 | Зашто, кога живееше праведникот меѓу нив, гледајќи ги и слушајќи ги беззаконските дела, тој секојдневно ја измачуваше својата праведна душа;
Stih9 | значи Господ знае како да ги избавува побожните од искушенија, а неправедните да ги држи во маки за судниот ден;
Referenca: 9 | referenci: 1 Кор 10,13 2 Сол 1, 5-10 Јуда 1,6
Stih10 | а најмногу оние што се управуваат според телото во неговите гнасни похоти, кои ја презираат власта, дрски се, горди и не се плашат да хулат на власта,
Referenca: 10 | referenci: Јуда 1,7-8
Stih11 | но дури ни ангелите, кои се поснажни и посилни од нив, не изговараат за нив хула пред Господ.
Referenca: 11 | referenci: Јуда 1,9
Stih12 | А тие, како неразумни животни, созданија по инстинкт се фаќаат и се уништуваат, хулејќи го она што не го разбираат, во својата погибел ќе загинат,
Referenca: 12 | referenci: Пс 49,12-14 Јуда 1,10
Stih13 | добивајќи казна за вршење неправда. Тие секојдневниот живот во раскош го сметаат за уживање; тие се срам и грев, насладувајќи се со своите измами, додека јадат со вас;
Referenca: 13 | referenci: Јуда 1,12
Stih14 | имаат очи полни со прељубодејство и ненаситни се на грев, ги мамат неутврдените души; имаат срце привикнато на лакомство: тие се чеда на проклетството!
Stih15 | Откако го оставија вистинскиот пат и се заблудија, тргнаа по стапките на Восоровиот син Валаам, кој засака плата за вршење неправда,
Referenca: 15 | referenci: 4 Мојс 22,7 Јуда 1,11 Откр 2, 14-15
Stih16 | но беше изобличен за своето беззаконие: неразумното животно проговори со човечки глас и го запре безумството на пророкот.
Referenca: 16 | referenci: 4 Мојс 22,28
Stih17 | Тие се безводни извори, облаци и магли од бура разнесувани; за нив е резервиран мракот на темнината засекогаш.
Referenca: 17 | referenci: Јуда 1, 12-13
Stih18 | Зашто, говорејќи празни зборови, ги мамат на телесни похоти и нечистотија оние кои тукушто се оттргнале од тие што живеат во заблуда.
Referenca: 18 | referenci: Јуда 1,16
Stih19 | Им ветуваат слобода кога тие самите се робови на развратот, зашто кога некој некого победува, тој и го поробува.
Referenca: 19 | referenci: Јн 8,34 Рим 6, 16-17
Stih20 | Зашто, ако ги избегнале световните скверности преку познанието на Господ и Спасителот наш Исус Христос, и пак се плеткаат во нив и бидуваат победени, тогаш за такви последното ќе им биде полошо од првото!
Referenca: 20 | referenci: Мт 12,45
Stih21 | За нив би било подобро да не го беа познале патот на правдата отколку, откако го познаа, да отстапат од светата заповед која им е предадена.
Referenca: 21 | referenci: 1 Кор 11,2 Јуда 1,3
Stih22 | Ним им се случува според вистинската поговорка: „Песот се враќа на својата блујавица“ и „Искапената свиња – во калта.“
Referenca: 22 | referenci: Изреки 26,11 Лк 12, 47-48
Глава3
Ветување за повторно Христово доаѓање
Stih1 | Еве, возљубени, како веќе ви го пишувам второто послание во кое со напомнување ви го разбудувам вашиот чист разум
Stih2 | за да се потсетите на зборовите, порано кажани од светите пророци, и на заповедта од Господ и Спасителот, дадени преку вашите апостоли.
Referenca: 3,2 | referenci: 1,18-20 Јуда 1,17
Stih3 | Најнапред знајте го тоа дека во последните дни ќе се јават подигрувачи, кои ќе се подбиваат и ќе живеат според своите похоти.
Referenca: 3 | referenci: 1,16 2,1 2 Сол 2, 3-12 1 Тим 4,1 Јуда 1,18
Stih4 | Ќе велат: „Каде е ветувањето на Неговото доаѓање? Зашто, откако татковците наши изумреа, сѐ си стои така како од создавањето на светот.“
Referenca: 4 | referenci: Ис 5,19
Stih5 | Тие намерно забораваат дека небесата и земјата од порано беа создадени од вода и преку вода со силата на Божјото слово,
Referenca: 5 | referenci: 1 Мојс 1, 6-9
Stih6 | преку кое, тогашниот свет загина, потопен од вода.
Referenca: 6 | referenci: 1 Мојс 7,11-21 Мт 24, 38-39 1 Птр 3,20
Stih7 | А сегашните небеса и земјата, пазени од истото слово, се чуваат за оган во денот на судот и погибелта на нечестивите луѓе.
Referenca: 7 | referenci: Мт 3,12 Рим 2,6
Stih8 | Но внимавајте, возљубени, да не го изумите само тоа дека за Господ еден ден е како илјада години, а илјада години – како еден ден.
Referenca: 8 | referenci: Пс 90,4
Stih9 | Господ нема да задоцни со Своето ветување, како што некои мислат за бавењето; но долго време трпи, бидејќи не сака да загине некој, туку сите да се покаат.
Referenca: 9 | referenci: Авак 2,3 Лк 18,7 Рим 2,4 1 Тим 2,4
Stih10 | И ќе дојде денот Господов, како крадец во ноќно време; тогаш небесата со голема бучава ќе ги снема, и стихиите ќе пламнат и ќе се разрушат, а земјата, и сѐ што е на неа, ќе изгори.
Referenca: 10 | referenci: Мт 24,29.43-45 1 Сол 5,2 Откр 20,11 21,1
Stih11 | И така, бидејќи сето тоа ќе се разруши, каков треба да ви биде вашиот свет живот и побожноста ваша,
Stih12 | додека го очекувате и посакувате скорото доаѓање на Божјиот ден, во кој небесата ќе се разрушат и основите во оган ќе се стопат?
Referenca: 12 | referenci: Ис 34,4 Дела 3, 19-20
Поттикнување на будност
Stih13 | Но ние, според Неговото ветување, очекуваме ново небо и нова земја, на кои ќе се всели правда.
Referenca: 13 | referenci: Ис 60,21 65,17 66,22 Рим 8,19 Откр 21,1.7
Stih14 | Затоа, возљубени, додека го очекувате тоа, погрижете се пред Него да излезете спокојни, неосквернети и непорочни;
Referenca: 14 | referenci: Јуда 1,24
Stih15 | и долготрпеливоста на вашиот Господ сметајте ја како спасение – како што ви напиша и возљубениот наш брат Павле, според дадената му мудрост;
Referenca: 15 | referenci: Дела 2,4 1 Тим 1, 15-16
Stih16 | како што зборува за тоа и во сите свои посланија, во кои има некои работи тешки за разбирање, што неучените и неутврдените ги изопачуваат, како и другите Писма, за своја погибел.
Stih17 | А вие, возљубени, знаејќи го ова однапред, пазете се од измамата на беззакониците за да не бидете одведени со нив, и да не отпаднете од својата утврденост,
Referenca: 17 | referenci: Евр 2,1
Stih18 | туку да напредувате во благодатта и во познанието на нашиот Господ и Спасител Исус Христос. Нему слава и сега и за вечни времиња. Амин!
Referenca: 18 | referenci: Рим 16,27 Јуда 1,25
