ВТОРО ПОСЛАНИЕ НА АПОСТОЛ ЈОВАН
***Второ послание на апостол Јован | 2 Јн***

Вовед
Писателот едноставно се означува како „старешина“, односно ,,свештеник“. Начинот на кој тој се изразува, покажува дека да има одреден авторитет пред своите приврзаници. Тој се обраќа до „избраната од Бога госпоѓа и нејзините чеда“, израз кој веројатно означува некоја локална црква и нејзините членови (ст.1).
Тој ги охрабрува своите читатели да живеат во вистината и во љубовта (ст.1–6). Нив ги спротивставува на луѓето кои ги шират идеите аналогни на оние кои ги побива Првото послание на Јован (ст.7–11). Тој завршува со најава за неговото доаѓање и пренесување на поздравите од сестринската црква (ст.12).
Како и Првото послание на Јован, така и ова ги повикува читателите да бидат постојано будни и да бидат истрајни во вистинската вера.


Глава1
Поздрав 
Stih1 | Од свештеникот  до избраната госпоѓа и нејзините чеда, кои ги љубам во вистината, - и не само јас, туку и сите што ја познаа вистината; 
Stih2 | поради вистината, која пребива во нас и ќе биде со нас до века. 
Stih3 | Да биде со нас благодатта, милосрдието, мирот од Бог Отецот и од Господ Исус Христос, Синот на Отецот во вистина и љубов! 
Заповед на љубовта 
Stih4 | Многу се зарадував, зашто најдов некои од твоите чеда во вистина, онака како што добивме заповед од Отецот. 
Stih5 | И сега те молам, госпоѓо, не како да ти пишувам нова заповед, но онаа што ја имаме од почетокот, да се љубиме едни со други. 
Stih6 | А љубовта се состои во тоа, да постапуваме по Неговите заповеди. Тоа е заповедта, што ја чувте во почетокот, за да постапувате според неа; 
Антихристи 
Stih7 | бидејќи во светот влегоа мнозина измамници, кои не исповедаат дека Исус Христос дошол во тело; таков човек е измамник, Антихрист. 
Stih8 | Пазете се за да не го изгубите она за кое сте се труделе, туку да добиете полна награда. 
Stih9 | Секој, кој оди предалеку и не останува во Христовото учење, Го нема Бога; кој останува во Христовото учење, тој Го има и Отецот и Синот. 
Stih10 | Кој доаѓа кај вас и не го носи тоа учење, него не го примајте во вашиот дом и не поздравувајте го; 
Stih11 | зашто, кој го поздравува, учествува во неговите лоши дела. 
Поздрави 
Stih12 | Вистина, имав многу да ви пишувам, но не сакав на книга и со мастило, зашто се надевам дека ќе дојдам кај вас и од устата да ви зборувам, та радоста 
Stih13 | ваша да ви биде полна. Ве поздравуваат чедата на избраната твоја сестра. Амин! 
