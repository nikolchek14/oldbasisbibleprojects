АВДИЈ
***Авдиј | Авд***

Вовед
За Авдиј, освен фактот дека бил пророк, друго речиси и не се знае. Неговото име значи ,,Богослужител” и било вообичаено име во древниот Израил.
Книгата на пророкот Авдиј е толку мала, што не е поделена на глави, односно  содржи  само  една  глава.  Во  неа  Авдиј  пишува  за  Едомците  (потомци  на Исав),  кои  живееле  јужно  од  Мртвото  Море.  Едомците  се  однесувале  многу сурово кон Божјиот народ, Израил. Затоа Господ им навестува дека ќе ги казни, а  нивната  земја  ќе  ја  даде  на  Израилците.  Оваа  книга  е  веројатно  напишана набргу  по  падот  на  Ерусалим  под  Вавилонците,  во  587  г.  пр.  Христос.  Тогаш Едомците не само што му се радувале на падот на Ерусалим, туку му помагале на непријателот, а и самите ги пљачкосувале градовите. Авдиј им објавува дека тие ќе бидат казнети заедно со сите други народи кои му биле непријатели на Израил.


Глава1
Горделивоста и казната на Едом 
Stih1 | Вака  му  вели  Господ  Бог  на  Едом: „Чувме  глас  од  Господ,  гласник  е испратен  меѓу  народите:  ‚Станете,  да војуваме против него!'” 
Stih2 | Еве,  те  направив  најмал  меѓу  народите, многу си презрен. 
Stih3 | Гордоста  на  твоето  срце  те  измами, тебе, кој живееш во камени пештери, во својот висок дом, и му велиш на своето срце:  „Кој  е  тој  што  ќе  ме  собори  на земја?” 
Stih4 | И да се кренеш високо како орел, да направиш гнездо меѓу ѕвездите, и оттаму ќе те симнам, говори Господ. 
Stih5 | Крадци кога би дошле кај тебе, или ноќни  разбојници,  зар  не  би  украле онолку  колку  што  сакаат?  Берачи  на грозје  ако  би  те  нападнале,  зар  би оставиле нешто за доберување? 
Stih6 | Како беше пребран Исав, и како му ги пребараа сите негови сокриени работи! 
Stih7 | До граница те избркаа, сите твои сојузници те измамија и оние што јадат со тебе, стапица ти поставија  тоа не може да се разбере! 
Stih8 | Во оној ден, вели Господ, ќе ги погубам  мудрите  во  земјата  едомска  и  разумните во гората Исавова. 
Stih9 | И  јунаците  твои  ќе  се  уплашат,  Темане,  за  да  се  истребат  сите  од  гората Исавова. 
Суровоста на Едом 
Stih10 | Поради насилството и заради убиството, што му го направи на братот твој Јаков,  со  срам  ќе  бидеш  покриен  и  ќе бидеш отфрлен засекогаш. 
Stih11 | Во  оној  ден  кога  ти  си  стоеше  настрана;  во  оној  ден  кога  туѓинци  му  го изнесуваа  богатството  и  кога  туѓинци влегуваа  низ  вратата  негова  и  фрлаа ждрепка  за  Ерусалим,  беше  и  ти  како еден од нив. 
Stih12 | Не радувај се на несреќниот ден на твојот брат ниту на пропаста на синовите  Јудини,  а  уште  помалку  да  ја  отвораш  устата  своја  во  денот  на  нивните страдања. 
Stih13 | Не провалувај низ вратата на Мојот народ  во  денот  на  неговата  неволја,  не насладувај  се  на  нивното  зло  во  денот на  нивната  погибел,  и  не  земај  од  имотот нивни во денот на нивната пропаст. 
Stih14 | И не стој на нивните крстопати, за да ги убиваш оние што бегаат, ниту да ги  предаваш  оние,  што  преживеале  во денот на нивната неволја. 
Господ ќе им суди на сите народи 
Stih15 | Зашто денот Господов за сите народи е близу: како си правел, така ќе ти се прави;  отплатата  ќе  падне  на  твојата глава. 
Stih16 | Зашто,  како  што  пиевте  на  Мојата света гора вие, така ќе пијат сите народи, ќе пијат без здив и докрај, и ќе бидат како никогаш да не биле. 
Победата на Израил 
Stih17 | Но на гората Сион ќе бидат спасени и ќе биде света, и домот на Јаков ќе го добие своето наследство. 
Stih18 | изгорат;  и  нема  никој  од  домот  Исавов да остане жив, зашто Господ така вели. Домот  на  Јаков  ќе  биде  оган,  а  домот  на  Јосиф  пламен,  додека  домот  на Исав  стрниште;  ќе  ги  запалат  и  ќе  ги 
Stih19 | Жителите  на  Негев  ќе  ја  наследат гората Исавова, а рамнината филистејска  жителите од Шефела; ќе го наследат и полето Ефремово и полето самарјанско,  а  Венијаминовото  колено  ќе  го наследи Галаад. 
Stih20 | Прогонетата, пак, војска на синовите  Израилеви  ќе  го  наследи  Ханан  до Сарепта,  а  прогонетите  од  Ерусалим кои се во Сефарад, ќе ги наследат градовите во Негев. 
Stih21 | И победниците ќе се качат на гората Сион за да ѝ судат на гората Исавова, и тогаш ќе настапи царството Господово. 
