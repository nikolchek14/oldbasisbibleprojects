ПРВО ПОСЛАНИЕ ДО ТИМОТЕЈ
***Прво послание до Тимотеј | 1 Тим***

Вовед
Тимотеј потекнувал од мајка Јудејка, обратена во христијанство и татко Елин. Павле за првпат го сретнал во Листра, Мала Азија (денес турскиот дел на Азија), во текот на неговото второ мисионерско патување (Дела 16,1-3). Оттогаш, Тимотеј станал еден од најблиските помошници на апостолот. Тој го придружувал при поголемиот дел од неговите мисионерски патувања. Апостолот и бил од него поставуван на должност во повеќе наврати, за чувствителни обиколки на заедниците, чија состојба била загрижувачка. Токму затоа неговото име често се спомнува во Делата Апостолски (на пр. 17,14-15;18,5;19,22), или во Павловите посланија (на пр. 1 Кор. 4,17; 16,10-11; Фил. 2,19-24; 1 Сол. 3,2-6; и др.). Двете посланија до Тимотеј, заедно со она упатено до Тит, традиционално се наречени „Пастирски посланија“ поради упатствата кои се во нив дадени до „пастирите“ или одговорните луѓе на Црквата.
Првото послание до Тимотеј е насочено кон три главни точки:
- Тоа пред сѐ ја разгледува Црквата и ја става на проверка против лажните учења, мешање на јудејските и паганските идеи, кои некои луѓе настојуваат да ги пропагираат. Овие лажни учења се потпираат на верувањето дека материјалниот свет е лош (несовршен) и дека спасението може да се постигне само преку таинствено спознание резервирано само за запознаените. Понатаму, овие учења препорачуваат и практична примена поврзана со воздржување од одредена храна и отфрлање на бракот.
- Посланието понатаму изложува упатства во врска со обредите, организацијата на Црквата и поведението на одговорните луѓе во неа.
- На крајот се дадени совети упатени до Тимотеј за начинот на кој тој треба да ја спроведува својата служба и да се завземе за разни групи верници, за да може да биде „добар служител на Исус Христос“ (4,6).
Посланието може да се подели на два поважни дела: учењето што се однесува на заедништвото на Црквата и неговите одговорни (1-3) и препораки во врска со активностите на самиот Тимотеј (4-6).
За Црквата и за нејзините старешини не се бара ладна и крута покорност, туку многу повеќе, ангажираност вкоренета во довербата и почитувањето на Исус Христос, нашиот ослободител (2,3-6).


Глава1
Поздрав
Stih1 | Павле, апостол на Исус Христос, по повелба на Бога нашиот Спасител и Господ Исус Христос, нашата надеж,
Referenca: 1,1 | referenci: Рим 1,1 Кол 1,27
Stih2 | до Тимотеј, вистинското чедо по вера. Благодат, милост и мир од Бог Отецот наш и Христос Исус нашиот Господ!
Referenca: 2 | referenci: Дела 16,1 Фил 2,22 Тит 1,4
Опомени против лажните учења
Stih3 | Како што на тргнување за Македонија те молев да останеш во Ефес да им заповедаш на некои да не проповедаат друго учење,
Referenca: 3 | referenci: Дела 20,1
Stih4 | и да не се занимаваат со басни и бескрајни родословија, кои повеќе предизвикуваат расправии, отколку Божјо устројство во верата.
Referenca: 4 | referenci: 4,7 6,4.20 2 Тим 2,14 2,16.23 4,4 Тит 1,14 3,9
Stih5 | А целта на оваа заповед е: љубов од чисто срце, добра совест и нелицемерна вера.
Referenca: 5 | referenci: 1 Кор 4,4
Stih6 | Некои, откако не ги постигнаа тие работи, се оддадоа во празнословија,
Stih7 | и сакаат да бидат учители по Законот, но не разбираат ни што зборуваат, ниту што тврдат.
Вистинската улога на Законот
Stih8 | А ние знеме дека Законот е добар, ако некој законски го применува.
Referenca: 8 | referenci: Рим 7,7.12
Stih9 | Знаејќи дека Законот не е установен за праведник, туку за беззаконици и непокорници, за нечестиви и за грешници, за неправедни и осквернители, за таткоубијци и мајкоубијци, за човекоубијци,
Referenca: 9 | referenci: Рим 1,29 Гал 5,23
Stih10 | за блудници, за мажеложници, трговци со робје, клетвопрестапници, скотоложници, лажливци, и за сѐ друго, што е спротивно на здравата наука,
Referenca: 10 | referenci: 2 Кор 4,4 Откр 18,13
Stih11 | според славното Евангелие на блажениот Бог, кое ми е мене доверено.
Referenca: 11 | referenci: 6,15 Јн 1,14 2 Кор 4,4 1 Сол 2,4 Тит 1,3
Благодарност за Божјото милосрдие
Stih12 | Му благодарам на Христос Исус, нашиот Господ, Кој ми даде сили, зашто сметаше дека заслужувам доверба, кога мене ме постави на служба,
Referenca: 12 | referenci: Дела 9,15 Гал 1,15-16
Stih13 | мене, кој порано бев хулител, гонител и насилник; но ме помилува, бидејќи тоа го правев без да знам, во неверие.
Referenca: 13 | referenci: Дела 3,17 8,3
Stih14 | Но заедно со верата и љубовта во Христос Исус изобилуваше и благодатта на нашиот Господ.
Referenca: 14 | referenci: Рим 5,20 1 Кор 15,10
Stih15 | Верен е тој збор и достоен е сосема да се прифати: Христос Исус дојде во светот да ги спаси грешниците, меѓу кои сум прв јас.
Referenca: 15 | referenci: Лк 15,2 19,10 3 Птр 3,15
Stih16 | Па затоа бев помилуван, за да ја покаже Исус Христос прво на мене сета долготрпеливост, како пример на оние кои ќе поверуваат во Него за живот вечен.
Stih17 | А на Царот на вековите, на Нераспадливиот, Невидливиот, Единствен Премудар Бог – нека е чест и слава во сите векови. Амин!
Referenca: 17 | referenci: 6,16 Рим 16,27 Кол 1,15
Stih18 | Чедо Тимотеј, оваа заповед ти ја предавам според пророштвата кои прво тебе те посочија да се бориш како добар војник потпирајќи се на нив,
Referenca: 18 | referenci: 4,14 6,12 2 Тим 4,7
Stih19 | имајќи вера и добра совест, која некои ја отфрлија и претрпеа бродолом во верата;
Referenca: 19 | referenci: 3,9
Stih20 | меѓу нив се Именеј и Александар, што ги предадов на сатаната за да се научат да не хулат.
Referenca: 20 | referenci: 1 Кор 5,5 2 Тим 2,17 4,14
Глава2
Молитва за луѓето на власт
Stih1 | Молам, пред сѐ, да се прават просби, молитви, молби и благодаренија за сите луѓе:
Referenca: 2,1 | referenci: Ефес 6,18 Фил 4,6
Stih2 | за царевите и за сите што се на власт, та да поживееме тих и мирен живот во потполна побожност и достоинство.
Referenca: 2 | referenci: Рим 13,1-7 Тит 3,1
Stih3 | Тоа е добро и угодно пред нашиот Спасител Бог,
Referenca: 3 | referenci: 1 Птр 3,9
Stih4 | Кој сака сите луѓе да се спасат и да ја познаат вистината.
Referenca: 4 | referenci: Ез 18,23 Јн 8,32
Stih5 | Зашто еден е Бог и еден е Посредник меѓу Бога и луѓето – Човекот Христос Исус,
Referenca: 5 | referenci: Рим 3,29.30 1 Кор 8,6 Евр 8,6 9,15 12,24
Stih6 | Кој се даде Себе како откуп за сите – а тоа се посведочи во свое време;
Referenca: 6 | referenci: Мт 20,28 2 Кор 5,15 Гал 1,4 Ефес 5,2 Тит 2,14
Stih7 | па затоа сум поставен како проповедник и апостол – зборувам вистина во Христос, не лажам – како учител на незнабошците во верата и вистината.
Referenca: 7 | referenci: 1,11 Дела 9,15 Гал 2,7-8 2 Тим 1,11
За мажите и жените
Stih8 | Мажите сакам да се молат на секое место, кревајќи чисти раце без гнев и расправии.
Stih9 | Исто така и жените, облечени пристојно, со срамежливост и чесност да се украсуваат, не со плетенки, ни со злато, со бисери, или со скапоцени облеки,
Referenca: 9 | referenci: Ис 3,16 1 Птр 3,2-4
Stih10 | туку со добри дела, како што им прилега на жени што ѝ се посветуваат на побожноста.
Referenca: 10 | referenci: 5,10
Stih11 | Жената нека прима поука во мир и потполна потчинетост.
Referenca: 11 | referenci: 1 Мојс 3,16 1 Кор 14,34-35
Stih12 | На жената не ѝ допуштам да поучува, ниту да господари над мажот, туку да биде мирна.
Referenca: 12 | referenci: 1 Кор 11,3
Stih13 | Бидејќи најпрвин беше создаден Адам, а потоа Ева;
Referenca: 13 | referenci: 1 Мојс 2,18-24 1 Кор 11, 8-9
Stih14 | и Адам не беше измамен, туку жената беше измамена и направи престап.
Referenca: 14 | referenci: 1 Мојс 3,6 2 Кор 11,3
Stih15 | Но ќе се спаси преку раѓање деца, ако остане во верата, љубовта и во светоста со разборитост.
Referenca: 15 | referenci: 1 Кор 13,13
Глава3
Управителите на Црквата
Stih1 | Верно е словото: тежнее ли некој кон епископство, тој сака добра работа.
Referenca: 3,1 | referenci: 1,15
Stih2 | Епископот треба да е непорочен, маж само на една жена, разбран, разумен, уреден, гостољубив, способен да поучува;
Referenca: 2 | referenci: 3,12 2 Тим 2,24 Тит 2,6
Stih3 | не пијаница, ни насилник, ни алчен, туку кроток, мирољубив и не среброљубив;
Stih4 | својата куќа добро да ја управува и да ги држи чедата во послушност со сета сериозност.
Referenca: 4 | referenci: 3,12
Stih5 | Зашто, кој не умее да ја управува својата куќа, како тогаш ќе се грижи за Црквата Божја?
Referenca: 5 | referenci: 1 Кор 1,2
Stih6 | Да не е новопокрстен, за да не се возгордее и да падне под осуда, како ѓаволот.
Stih7 | Тој треба уште да има и добар углед кај надворешните за да не биде укоруван и да не падне во стапицата на ѓаволот.
Referenca: 7 | referenci: Рим 12,17 1 Кор 5,12 2 Кор 8,21
Ѓакони
Stih8 | Ѓаконите, исто така, треба да бидат чесни, не дволични, да не се страсни за вино, ниту алчни за гнасна печалба;
Stih9 | да ја пазат тајната на верата со чиста совест.
Referenca: 9 | referenci: 1,19 Рим 16,25
Stih10 | И тие треба најнапред да бидат испитани, та после, ако се непорочни, да станат служители.
Stih11 | Исто така и нивните жени треба да бидат чесни, да не се клеветнички, туку трезвени и верни во сѐ.
Referenca: 11 | referenci: Тит 2,3
Stih12 | Ѓаконите треба да бидат мажи на една жена, добро да управуваат со децата свои и куќата своја.
Referenca: 12 | referenci: 3,2-4
Stih13 | Зашто оние што служат добро како ѓакони, се здобиваат со угледна положба и голема смелост во верата што ја имаат во Исус Христос.
Тајната на побожноста
Stih14 | А ова ти го пишувам со надеж дека скоро ќе дојдам кај тебе.
Stih15 | А, ако случајно се позабавам, да знаеш како треба да се однесуваат во Божјиот дом, кој е Црква на живиот Бог, столб и потпора на вистината.
Referenca: 15 | referenci: 1 Кор 1,2 Ефес 2, 19-22 Тит 1,7
Stih16 | А, несомнено, голема е тајната на побожноста. Бог, Кој се јави во тело, беше оправдан во Духот, виден од ангелите, проповедан на народите, веруван во светот, вознесен во слава.
Referenca: 16 | referenci: Мк 16,19 Јн 1,14 16,10 Дела 1,9 Рим 1,3-4 16,25 Ефес 3,10 1 Птр 1,12
Глава4
Сѐ што е создадено од Бога е добро
Stih1 | А Духот јасно зборува дека во последните времиња некои ќе отстапат од верата, слушајќи измамнички духови и злодуховски учења,
Referenca: 4,1 | referenci: Мт 24, 23-24 Дела 20,29- 30 2 Тим 3,1 3 Птр 2,1 3,3 1 Јн 2,18 Јуда 1,18
Stih2 | преку лицемерството на оние што зборуваат лага и имаат догорена совест;
Stih3 | кои забрануваат да се стапува во брак и наметнуваат воздржување од јадења што ги создал Бог, за да бидат употребувани од оние кои веруваат и ја познаваат вистината.
Referenca: 3 | referenci: 2,4 1 Мојс 9,3 Рим 14,6 1 Кор 10,30.31 Кол 2, 16-23
Stih4 | Зашто, секое нешто создадено од Бога е добро и ништо не е за отфрлање, ако се прима со благодарност,
Referenca: 4 | referenci: 1 Мојс 1,31 Рим 14,14 1 Кор 10,25-30
Stih5 | бидејќи се осветува преку словото Божјо и со молитва.
Добриот служител на Исус Христос
Stih6 | Ова советувај им го на браќата и ќе бидеш добар служител на Исус Христос, хранет со зборовите на верата и на доброто учење што си го примил.
Referenca: 6 | referenci: 2 Тим 2,15
Stih7 | Од нечисти и од бапски приказни бегај, а обучувај се во побожност;
Referenca: 7 | referenci: 1,4 6,20 2 Тим 2,16 Тит 1,14
Stih8 | зашто телесното обучување е малку корисно, а побожноста е полезна за сѐ, бидејќи во себе има ветување за сегашниот и за идниот живот.
Referenca: 8 | referenci: 6,6
Stih9 | Тие зборови се верни и достојни да бидат целосно прифатени.
Referenca: 9 | referenci: 1,15 3,1 2 Тим 2,11 Тит 3,8
Stih10 | Затоа и се трудиме и се бориме, зашто се надеваме на живиот Бог, Кој е Спасител на сите луѓе, а посебно на оние кои веруваат.
Referenca: 10 | referenci: 1,1 2,3-4
Препораки за верните
Stih11 | Ова препорачувај го и поучувај!
Stih12 | Никој нека не ја презира твојата младост, туку на верните да им служиш како пример во слово, поведение, љубов, дух, вера и чистота!
Referenca: 12 | referenci: 2 Сол 3,7 Тит 2,7-8 2,15
Stih13 | Додека дојдам, занимавај се со читање на Писмото, со утешување и со поучување!
Stih14 | Не занемарувај ја дарбата што е во тебе, и која ти беше дадена по пророштво заедно со полагање раце врз тебе од свештенството!
Referenca: 14 | referenci: 1,18 Дела 6,6 8,17 2 Тим 1,6
Stih15 | Грижи се за тоа, на тоа предади се, та успехот твој да им стане јасен на сите!
Stih16 | Пази на себе и на учењето; биди истраен во тоа, зашто, ако постапуваш така, ќе се спасиш и себе самиот и оние што те слушаат.
Глава5
Должности кон верниците
Stih1 | Не укорувај старец, туку почитувај го како да ти е татко; помладите, пак, како да ти се браќа;
Referenca: 5,1 | referenci: 3 Мојс 19,32
Stih2 | старите жени – како мајки, младите – како сестри, со сета чистота.
Stih3 | Вдовиците почитувај ги, но вистинските вдовици.
Stih4 | Ако, пак, некоја вдовица има деца или внуци, тие најнапред нека се научат да го почитуваат својот дом и со тоа да им возвратат со дар на родителите свои, бидејќи тоа е добро и угодно за Бога.
Stih5 | А онаа што е вистинска вдовица и останала сама, таа се надева на Бога и пребива во молитви и молења дење и ноќе.
Referenca: 5 | referenci: Ер 49,11 Лк 2,37
Stih6 | Но онаа, пак, што живее распуштено, таа умрела уште додека е жива.
Referenca: 6 | referenci: Откр 3,1
Stih7 | Порачувај им го уште и тоа, да бидат беспорочни.
Stih8 | Ако некој не се грижи за своите, а особено за своите домашни, тој се одрекол од верата и полош е од безверник.
Stih9 | Во попис да се запише само таква вдовица која не е помлада од шеесет години, и ако имала само еден маж,
Stih10 | и има сведоштва за добри дела; отхранила деца, била гостољубива, миела нозе на светии; ако им помагала на пострадани и на секое добро дело усрдно се посветувала.
Referenca: 10 | referenci: Јн 13,14 Дела 9,13 Евр 13,2
Stih11 | А помлади вдовици не примај, зашто кога страстите ќе ги одвратат од Христос, ќе посакаат да се мажат.
Stih12 | Тие заслужуваат осуда, зашто ја отфрлиле порано дадената верност.
Stih13 | Освен тоа, шетајќи од куќа до куќа, навикнуваат да бидат безработни; и не само безработни, туку се и јазичарки, љубопитни и зборуваат што не прилега.
Referenca: 13 | referenci: 2 Сол 3,11
Stih14 | Заради тоа, сакам помладите вдовици да се мажат, да раѓаат деца, да бидат домаќинки и да не му даваат никаков повод на противникот за хулење;
Referenca: 14 | referenci: Тит 2,8
Stih15 | зашто некои веќе скршнаа по сатаната.
Stih16 | Ако некој верник или верничка има во куќата вдовици, нека се грижи за нив, за да не се товари Црквата, па да може да пригледува вистински вдовици.
За свештениците
Stih17 | А свештениците, што добро ја извршуваат својата управителска служба, нека се удостојуваат со двојна почит; а најмногу, пак, оние кои се трудат во словото и во поуката.
Referenca: 17 | referenci: 1 Сол 5,12
Stih18 | Зашто Писмото вели: „Не заврзувај уста на вол кој врши“, и: „Работникот ја заслужува својата плата“.
Referenca: 18 | referenci: 5 Мојс 25,4 Лк 10,7 1 Кор 9,9
Stih19 | Обвинение против презвитери не прифаќај, освен пред двајца или тројца сведоци.
Referenca: 19 | referenci: 5 Мојс 19,15 Мт 18,16 2 Кор 13,1
Stih20 | А оние што грешат, искарај ги пред сите, па и другите да имаат страв.
Referenca: 20 | referenci: Гал 2,14
Stih21 | Те заколнувам пред Бога, пред Господ Исус Христос и пред избраните ангели да го пазиш ова без предрасуда и ништо да не правиш по пристрасност.
Stih22 | Раце на никого не полагај пребрзо, ниту, пак, на туѓи гревови да стануваш соучесник! Пази се себе чист!
Stih23 | Не пиј веќе само вода, но употребувај по малку и вино, поради стомакот и честите боледувања!
Stih24 | Гревовите на некои луѓе се јасни и однапред ги водат на суд, а на некои по нив одат.
Stih25 | Исто така и добрите дела се јасни; а оние што не се такви, не можат да се сокријат.
Referenca: 25 | referenci: Мт 5,16 10,26
Глава6
За потчинетите
Stih1 | Оние, кои се наоѓаат под јарем, робовите, господарите свои нека ги сметаат како достојни за секаква почест, за да не се хули името Божјо и учењето.
Referenca: 6,1 | referenci: Рим 2,24 1 Кор 7, 21-22 Ефес 6,5-8 Кол 3, 22-25 Тит 2,9-10
Stih2 | Оние, пак, кои имаат господари што поверувале, нека не презираат зашто се верници; туку со поголема усрдност да служат, бидејќи тие што ги добиваат нивните услуги се верни и возљубени. Така поучувај и советувај!
Погрешните учења и вистинските богатства
Stih3 | Кој поучува инаку и не оди по здравите зборови на нашиот Господ Исус Христос и според учењето за благочесноста,
Referenca: 3 | referenci: 1,10 Гал 1,8.9 2 Тим 1,13
Stih4 | тој е помрачен од горделивоста. Не знае ништо и е болен од празни препирки и распрашувања, од кои произлегуваат зависта, карањето, хулењето, лошите мисли;
Referenca: 4 | referenci: Рим 1,29
Stih5 | залудни препирки меѓу луѓето што имаат изопачен ум, лишени се од вистината; тие мислат дека побожноста служи за трговија. Бегај од такви!
Referenca: 5 | referenci: 2 Тим 3,8
Stih6 | А голема печалба е, навистина, да биде човек благочестив и задоволен со себе.
Referenca: 6 | referenci: Фил 4, 11-12 Евр 13,5
Stih7 | Бидејќи ништо не сме донеле на светов, јасно е дека не можеме и ништо да однесеме.
Referenca: 7 | referenci: Јов 1,21 Проп 5,14
Stih8 | Но кога имаме храна и облекло, со тоа да бидеме задоволни.
Stih9 | А оние што сакаат да се збогатуваат, паѓаат во искушение, во стапици и во многу неразумни и штетни страсти, што го потопуваат човекот во пропаст и погибел.
Stih10 | Зашто коренот на сите зла е среброљубието, на што некои му се предадоа, се отклонија од верата и си навлекоа многу маки.
Referenca: 10 | referenci: Мт 6,24
Правилно исповедање на верата
Stih11 | Но ти, човеку Божји, бегај од ова и стреми се кон праведноста, побожноста, верата, љубовта, трпеливоста и кротоста!
Referenca: 11 | referenci: 1 Кор13,13 Гал 5,22 2 Тим 2,22 4,7 Тит 2,2
Stih12 | Бори се со добриот подвиг на верата; освој го вечниот живот за кој си и повикан и си дал добра потврда пред многу сведоци.
Stih13 | Ти заповедам пред Бога, Кој сѐ оживотворува, и пред Христос Исус, Кој ја посведочи добрата исповед пред Понтиј Пилат,
Referenca: 13 | referenci: 2,6 Јн 18,36-37
Stih14 | да ја запазиш заповедта чиста и беспрекорна сѐ до доаѓањето на нашиот Господ Исус Христос,
Stih15 | кое, кога ќе му дојде времето, ќе Го открие блажениот и единствен Владетел, Цар над царевите и Господар над господарите,
Referenca: 15 | referenci: 5 Мојс 10,17 Пс 136,3 Откр 17,14
Stih16 | Кој е единствен бесмртен и живее во непристапна светлина, Кого никој од луѓето не Го видел, ниту може да Го види. Нему нека Му е чест и сила во сите векови. Амин!
Referenca: 16 | referenci: 2 Мојс 33,20 Пс 104,2 Јн 1,18
Совети до богатите
Stih17 | Заповедај им на богатите од овој свет да не се гордеат, ниту да се надеват во непостојаното богатство, туку на живиот Бог, Кој ни дава за наслада сѐ во изобилие;
Referenca: 17 | referenci: Пс 62,10 Лк 12, 16-21 Јк 1,10
Stih18 | нека прават добро, нека се збогатуваат со добри дела, да бидат штедри и сочувствителни.
Stih19 | И на таков начин да си собираат сокровиште – добра основа за иднината, за да постигнат живот вечен.
Referenca: 19 | referenci: Мт 6,20 Фил 4,17
Stih20 | О Тимотеје, пази го она што ти е предадено и бегај од нечисти и празни разговори и од расправии на лажната наука,
Referenca: 20 | referenci: 1,6 2 Тим 1,12.14 2,2 3,14 Тит 1,10
Последен поздрав
Stih21 | на која некои ѝ се предадоа и се отклонија од верата. Благодатта нека биде со тебе. Амин.
Referenca: 21 | referenci: 1,6 2 Тим 2,18
