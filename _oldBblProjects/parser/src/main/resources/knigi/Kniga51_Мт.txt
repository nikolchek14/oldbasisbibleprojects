ЕВАНГЕЛИЕ СПОРЕД МАТЕЈ
***Евангелие според Матеј | Мт***

Вовед
Евангелието според Матеј ја пренесува радосната вест за Господ Исус, ветениот Спасител, во Кого Бог го исполни она што го беше ветил уште во старозаветно време. Оваа радосна вест не е само за Евреите, меѓу кои Исус се родил и делувал, туку и за сите народи од целиот свет.
Евангелието според Матеј е внимателно составено. Тоа почнува со Исусовото родословие. Потоа го опишува Неговото раѓање, крштавање и искушение, и понатаму Неговите проповеди и исцелувања во галилејската област. Во продолжение запишани се дејствијата во Ерусалим, особено оние што се одиграле во текот на последната седмица пред Христовото распнување и воскресение.
Ова Евангелие Го прикажува Господ Исус како голем Учител, Кој со авторитет го толкува Божјиот закон и поучува за Божјото Царство. Неговите поуки опфатени со ова Евангелие можат да се поделат на пет теми:(1) Проповедта на гората (5-7), која ги содржи правата, должностите и карактеристиките на жителите на Божјото Царство; (2) упатства до дванаесетте апостоли (10) и задолженија за нивната мисија; (3) споредби (параболи) за Божјото Царство (глава 13); (4) поуки за следбениците (18); (5) поуки за крајот на светот и за Небесното Царство (24-25).


Глава1
Родословот на Господ Исус Христос
(Лк 3,23-38)
Stih1 | Книга за родословот на Исус Христос79, син Давидов, син Авраамов.
Futnota79 | 1 1,1. Христос значи Месија.
Referenca: 1,1 | referenci: 9,27 12,23 15,22 20,30-31 21,9.15 22,41-45 1 Мојс 5,1 15,2-5 22,15-18 2 Сам 7,13 Ис 9,1-6 Јн 7,42 8,33-39 Рим 1,3 2 Тим 2,8 Откр 5,5 22,16 Гал 3,16
Stih2 | Авраам го роди Исак, Исак го роди Јаков, а Јаков ги роди Јуда и неговите браќа;
Referenca: 2 | referenci: 1 Мојс 21,3.12 25,19.26 29,35
Stih3 | Јуда ги роди Фарес и Зара, со Тамара; Фарес го роди Есром, а Есром го роди Арам;
Referenca: 3-5 | referenci: Рута 4,13.17.22
Referenca: 3 | referenci: 1 Мојс 38,6.29-30
Stih4 | Арам го роди Аминадав; Аминадав го роди Наасон, а Наасон го роди Салмон;
Stih5 | Салмон го роди Вооз со Раав; Вооз го роди Овид со Рута, а Овид го роди Јесеј;
Stih6 | Јесеј го роди царот Давид, а царот Давид со поранешната жена на Урија го роди Соломон;
Referenca: 6 | referenci: 2 Сам 12,24
Stih7 | Соломон го роди Ровоам; Ровоам го роди Авија, а Авија го роди Аса;
Referenca: 7-11 | referenci: 1 Лет 3, 10-16
Stih8 | Аса го роди Јосафат; Јосафат го роди Јорам, а Јорам го роди Озија;
Stih9 | Озија го роди Јоатам; Јоатам го роди Ахаз, а Ахаз го роди Езекија;
Stih10 | Езекија го роди Манасија; Манасија го роди Амон, а Амон го роди Јосија;
Stih11 | Јосија го роди Јехонија и браќата негови за време на преселувањето во Вавилон.
Referenca: 11 | referenci: 2 Цар 24,12-16
Stih12 | А по вавилонското преселување Јехонија го роди Салатиил, а Салатиил го роди Зоровавел;
Referenca: 12 | referenci: 1 Лет 3,17.19 Лк 3,27
Stih13 | Зоровавел го роди Авиуд; Авиуд го роди Елијаким, а Елијаким го роди Азор;
Stih14 | Азор го роди Садок; Садок го роди Ахим, а Ахим го роди Елиуд;
Stih15 | Елиуд го роди Елеазар; Елеазар го роди Матан, а Матан го роди Јаков;
Stih16 | Јаков го роди Јосиф, мажот на Марија, од која се роди Исус, наречен Христос.
Referenca: 16 | referenci: Јн 1,41
Stih17 | И така, сите родови од Авраам до Давид се четиринаесет; и од Давид до преселувањето во Вавилон се четиринаесет родови; а и од преселувањето вавилонско до Христос – родови четиринаесет.
Раѓањето на Исус Христос
(Лк 2,1-7)
Stih18 | А раѓањето на Исус Христос стана вака: по свршувачката на мајка Му Марија за Јосиф, уште пред да заживеат во заедница, се виде дека е тешка од Светиот Дух.
Referenca: 18 | referenci: Лк 1,26-27 2,5
Stih19 | А Јосиф, нејзиниот маж, бидејќи беше праведен, не сакаше да ја посрами и намисли тајно да ја напушти.
Stih20 | Но, штом помисли така, ангел Господов му се јави на сон и рече: „Јосифе, сине Давидов, не плаши се да ја земеш Марија, својата жена, зашто зачнатото во неа е од Светиот Дух.
Referenca: 20 | referenci: 1,24 2,12- 13.19.22 27,19 28,2 1 Мојс 16,7 20,3 Дан 2,1 Лк 1,11.27.35 Дела 7,38 5,19 8,26 12,7.23
Stih21 | Таа ќе роди Син и ќе Му ставиш име Исус, зашто Тој ќе го спаси народот Свој од неговите гревови.“
Referenca: 21 | referenci: Ис 7,14 Лк 1,31 Пс 130,8 Дела 4,12 Тит 2,14
Stih22 | А сето тоа стана за да се исполни кажаното од Господ преку пророкот, кој вели:
Referenca: 22 | referenci: 2,15.17.23 4,14 8,17 21,4 26,56 Лк 4,21 Јн 12,38
Stih23 | „И ете, девица ќе зачне во утробата своја и ќе роди Син, и ќе го наречат Емануил – што значи: со нас е Бог!“
Referenca: 23 | referenci: 18,20 28,20 Ис 7,14
Stih24 | Штом се разбуди Јосиф од сонот, направи така како што му беше заповедал ангелот Господов и ја зеде својата жена.
Stih25 | И не се доближи до неа, додека таа не Го роди својот Син80 и Го нарече Исус.
Futnota80 | 2 1,25. Во некои ракописи стои и: „Го роди својот првороден Син“.
Referenca: 25 | referenci: Лк 2,7
Глава2
Мудреците од исток
Stih1 | А кога се роди Исус во Витлеем Јудејски, во времето кога царуваше Ирод, ете, дојдоа во Ерусалим мудреци од исток и рекоа:
Referenca: 2,1 | referenci: 2,5 Дан 2,2.10 Лк 1,5 2,1-7
Stih2 | „Каде е новородениот Јудејски Цар? Ја видовме Неговата ѕвезда на исток, па дојдовме да Му се поклониме.“
Referenca: 2 | referenci: 27,11.29.37 4 Мојс 24,17
Stih3 | Штом го чу тоа, царот Ирод се вознемири и цел Ерусалим со него.
Stih4 | И кога ги собра сите првосвештеници и книжници од народот, ги праша:„Каде треба да се роди Христос81?“
Futnota81 | 3 2,4. Месијата.
Stih5 | А тие му одговорија: „Во Витлеем Јудејски; зашто така е напишано преку пророкот:
Stih6 | ‚И ти, Витлееме, земјо Јудина, по ништо не си помал меѓу војводствата Јудини; зашто од тебе ќе излезе Водач што ќе го пасе Мојот народ – Израел.‘“
Referenca: 6 | referenci: 2 Сам 5,2 Мих 5,1 1 Цар 11,2 Јн 7,42 Евр 7,14
Stih7 | Тогаш Ирод тајно ги повика мудреците и го дозна од нив за времето кога се појавила ѕвездата,
Stih8 | па, испраќајќи ги во Витлеем, им рече: „Одете и распрашајте се добро за Младенецот и, штом ќе Го најдете, јавете ми за да одам и јас да Му се поклонам.“
Referenca: 8 | referenci: 1 Сам 23,23
Stih9 | Тие, откако го ислушаа царот, си заминаа. И, ете, ѕвездата, што ја беа виделе на исток, врвеше пред нив, додека не пристигна и се запре над местото каде што беше Младенецот.
Stih10 | А кога ја видоа ѕвездата, тие се зарадуваа со многу голема радост.
Stih11 | И штом влегоа во куќата, Го видоа Младенецот со мајка Му Марија, и паднаа, па Му се поклонија; потоа ги отворија своите ковчежиња и Му принесоа дарови: злато, ливан и смирна.
Referenca: 11 | referenci: Ис 49,23 60,6 Пс 72,10-15
Stih12 | И откако примија предупредување на сон, не се вратија веќе кај Ирод, туку си заминаа по друг пат за својата земја.
Referenca: 12 | referenci: 1,20 1 Мојс 20,3-7 31,24 46,2-4 1 Цар 13,9 Дела 16,9
Бегството во Египет
Stih13 | А штом си отидоа тие, ете, ангел Господов му се јави на Јосиф на сон, велејќи: „Стани, земи Го Младенецот и мајка Му, па бегај во Египет и остани таму додека не ти кажам, бидејќи Ирод ќе Го бара Младенецот за да Го погуби.“
Referenca: 13 | referenci: 1,20 1 Цар 11,17.40 2 Цар 25,26 Ер 26,21
Stih14 | И тој стана, Го зеде Младенецот и мајка Му ноќно време, па отиде во Египет.
Stih15 | И таму остана до смртта на Ирод, за да се исполни реченото од Господ преку пророкот, кој вели: „Од Египет Го повикав Синот Свој.“
Referenca: 15 | referenci: 1,22 Ос 11,1
Убиството на витлеемските деца
Stih16 | Тогаш Ирод, кога виде дека мудреците го надитрија, се разгневи многу и испрати да ги погубат сите машки новороденчиња во Витлеем и по целата негова околина од двегодишна возраст и помали, според времето што точно го беше дознал од мудреците.
Stih17 | Тогаш се исполни кажаното преку пророкот Еремија, кој говори:
Stih18 | „Глас се слуша во Рама, плач и ридање, и пискот голем: Рахила ги оплакува своите чеда и не сака да се утеши, зашто ги нема.“
Referenca: 18 | referenci: Ер 31,15
Враќање од Египет. Населување во Назарет
Stih19 | А по смртта на Ирод, ангел Господов му се јави на сон на Јосиф во Египет
Stih20 | и му рече: „Стани, земи го Младенецот и мајка Му, и врати се во земјата израелска, зашто изумреа оние што ја бараа душата на Младенецот.“
Referenca: 20 | referenci: 2 Мојс 4,19-20
Stih21 | Тој стана, Го зеде Младенецот и мајка Му, и дојде во земјата израелска.
Referenca: 21 | referenci: 2,14
Stih22 | Но, кога чу дека во Јудеја царува Архелај, на местото татка си Ирод, се уплаши да оди таму; и откако доби порака на сон, тој замина во галилејските предели.
Referenca: 22 | referenci: 3,13 4,23 Ис 8,23 Јн 4,3
Stih23 | А кога пристигна, се насели во градот наречен Назарет за да се исполни реченото преку пророците дека Тој ќе се нарече Назареец.
Referenca: 23 | referenci: 21,11 Ис 11,1 Јн 1,45
Глава3
Јован го повикува народот на покајание
(Мр 1,1-8; Лк 3,1-18; Јн 1,19-28)
Stih1 | Во тие дни дојде Јован Крстител, кој проповедаше во Јудејската пустина
Referenca: 3,1 | referenci: Ис 40,9 Мк 1,4 Лк 1,13. 16-17 3,2 Јн 1,6- 8.15.29-36 Дела 1,22
Stih2 | и говореше: „Покајте се, зашто се приближи царството небесно.“
Referenca: 2 | referenci: 4,17 5,3 6,10 7,21 8,11 10,7 11,11-12 Мк 1,15 Дела 2,38 26,20
Stih3 | Зашто ова е, навистина, Оној за Кого говореше пророкот Исаија, кој вели:„Гласот на оној, што вика во пустината:‚Пригответе го патот на Господ и исправете ги патеките Негови!‘“
Referenca: 3 | referenci: Ис 40,3 Лк 3,4 Јн 1,23
Stih4 | А Јован носеше облека од камилски влакна и кожен појас околу слабините, а храната му се состоеше од скакулци и див мед.
Referenca: 4 | referenci: 11,8-9 2 Цар 1,8
Stih5 | Тогаш од Ерусалим и цела Јудеја и од целиот Јордански крај доаѓаа кај него
Referenca: 5 | referenci: 11,7
Stih6 | и се крштаваа од него во реката Јордан, исповедајќи ги своите гревови.
Referenca: 6 | referenci: 3,11-16 Јн 1,25. 31-33
Stih7 | А штом виде Јован дека кај него доаѓаат мнозина фарисеи и садукеи за да се крстат, им рече: „Рожби змиини! Кој ви кажа да бегате од гневот што иде?
Referenca: 7 | referenci: 12,34 21,25.32 23,33 Ис 30,27-33 Лк 3,7 Рим 1,18 2,5 Ефес 5,6 Откр 6, 16-17
Stih8 | Направете плод достоен за покајание
Referenca: 8 | referenci: Мк 4,20 Дела 26,20 Гал 5,22 Ефес 5,9 Кол 1,6.10
Stih9 | и немојте да говорите во себе: ‚Наш татко е Авраам‘, зашто Бог може, ви велам, и од овие камења да му подигне чеда на Авраам.
Referenca: 9 | referenci: Јн 8,33-40 Рим 4,12.16 9,7-8 Гал 4,21-31
Stih10 | Секирата веќе лежи до коренот на дрвото: зашто секое дрво, што не дава добар плод, се сече и се фрла во оган.
Referenca: 10 | referenci: 7,19 Јн 15,2.6
Крштевање со вода и крштевање со Светиот Дух
(Мр 1,7-8; Лк 3,15-18)
Stih11 | Јас ве крштавам со вода за покајание, но Оној што иде по мене е посилен од мене; јас не сум достоен да Му ги понесам ни обувките; Тој ќе ве крсти со Светиот Дух и со оган.
Referenca: 11 | referenci: Ис 1,25 Зах 13,9 Мал 3,2 Јн 1,26- 27.30-31.33 Дела 1,5 13,25 19,4 1 Кор 3,13.15 Евр 10,37 1 Птр 1,7
Stih12 | Лопатата е во рацете Негови и Тој ќе го очисти гумното Свое и ќе Си го прибере житото во амбар, а плевата ќе ја изгори со оган што не гасне.“
Referenca: 12 | referenci: 13,30 Ис 41,16 66,24 Ер 13,24 15,7 Откр 14,14-16
Исусовото крштавање
(Мр 1,9-11; Лк 3,21-22)
Stih13 | Тогаш дојде Исус од Галилеја на Јордан кај Јован за да биде крстен од него.
Stih14 | А Јован Го одвраќаше, велејќи: „Јас треба од Тебе да бидам крстен, а Ти кај мене ли доаѓаш!?“
Referenca: 14 | referenci: Јн 13,6
Stih15 | Но Исус му одговори и рече: „Остави го сега тоа, зашто нам ни претстои да ја исполниме секоја правда.“ Тогаш Јован се сложи.
Stih16 | И штом се крсти, Исус веднаш излезе од водата. Одеднаш Му се отворија небесата и Го виде Духот Божји како слегува како гулаб и се спушта над Него.
Referenca: 16 | referenci: Ис 63,19 Ез 1,1 Дела 7,56 Откр 4,1
Stih17 | И ете, глас од небесата говореше:„Овој е Мојот возљубен Син, Кој е по Мојата волја!“
Referenca: 17 | referenci: 12,18 17,5 2 Сам 7,14 Ис 42,1 Пс 2,7 3 Птр 1,17 Откр 4,1.3 10,4
Глава4
Исусовите искушувања
(Мр 1,12-13; Лк 4,1-13)
Stih1 | Тогаш Духот Го одведе Исус во пустината за да биде искушуван од ѓаволот.
Referenca: 4,1 | referenci: 3,1 5 Мојс 8,2 Евр 2,18 4,15
Stih2 | И откако постеше четириесет дни и четириесет ноќи, најпосле огладне.
Referenca: 2 | referenci: 1 Мојс 7,4 2 Мојс 24,18 34,28 4 Мојс 14,34 5 Мојс 9,9.18 Дела 1,3
Stih3 | А кога се приближи до Него, искушувачот Му рече: „Ако си Син Божји, заповедај овие камења да станат лебови.“
Referenca: 3 | referenci: 4,3.6 11,27 5 Мојс 1,31 Ос 2,1 Пс 2,7
Stih4 | А Тој му одговори и рече: „Напишано е – ‚Човек не живее само од леб, туку и од секој збор што излегува од устата на Бога.‘“
Referenca: 4 | referenci: 5 Мојс 8,3
Stih5 | Тогаш ѓаволот Го одведе во Светиот град и Го постави на стреата од храмот
Referenca: 5 | referenci: Ис 52,1 Неем 11,1 Откр 21,2.10
Stih6 | и Му рече: „Ако си Син Божји, скокни долу, зашто напишано е: ‚На ангелите Свои ќе им заповеда за Тебе да Те запазат и на раце ќе Те земат за да не Си ја сопнеш ногата од камен.‘“
Referenca: 6 | referenci: Пс 91,11.12
Stih7 | А Исус му рече: „Напишано е исто така – ‚Не искушувај Го Господ, Твојот Бог.‘“
Referenca: 7 | referenci: 2 Мојс 17,2-7 4 Мојс 14,22 5 Мојс 6,16 Пс 78,18 1 Кор 10,9
Stih8 | Потоа ѓаволот го одведе на многу висока планина и Му ги покажа сите царства на светот и нивната слава
Referenca: 8 | referenci: 17,1 Ез 40,2
Stih9 | и Му рече: „Сето ова ќе Ти го дадам, ако паднеш и ми се поклониш.“
Stih10 | Но, Исус му рече: „Бегај од Мене, сатано, зашто е напишано: ‚На Господ, Твојот Бог, да Му се поклонуваш и само Нему да Му служиш!‘“
Referenca: 10 | referenci: 16,23 5 Мојс 6,13 10,20
Stih11 | Тогаш ѓаволот Го остави и веднаш дојдоа ангели и Му служеа.
Referenca: 11 | referenci: Мк 1,13
Исусовата служба во Галилеја
(Мр 1,14-15; Лк 4,14-15)
Stih12 | А кога Исус чу дека Јован е предаден, отиде во Галилеја.
Referenca: 12 | referenci: 14,3 Лк 3,20
Stih13 | И кога го остави Назарет, дојде и се насели во Капернаум, на морскиот брег, во пределите Завулонови и Нефталимови,
Referenca: 13 | referenci: 8,5 11,23
Stih14 | за да се исполни реченото преку пророкот Исаија, кој вели:
Stih15 | „Земјата Завулонова и земјата Нефталимова, на пат кон морето, отаде Јордан, е незнабожечка Галилеја.
Referenca: 15-16 | referenci: Ис 8,23-9,1
Stih16 | Народот, што седеше во мрак, виде голема светлина и на оние, што седеа во пределот на смртна сенка, им изгреа светлина.“
Referenca: 16 | referenci: 10,27 Лк 1,79 Јн 8,12 Дела 26,18 1 Кор 4,5 2 Кор 4,6
Stih17 | Оттогаш Исус почна да проповеда и да говори: „Покајте се, зашто се приближи царството небесно!“
Referenca: 17 | referenci: 3,2 5,3 1 Кор 6, 9-10 Гал 5,21
Исус ги повикува првите ученици
(Мр 1,16-20; Лк 5,1-11)
Stih18 | И одејќи покрај Галилејското Море, ги виде двајцата браќа, Симон, наречен Петар, и брат му Андреј, како фрлаат мрежа во морето бидејќи беа рибари.
Referenca: 18 | referenci: 10,2 19,27 Мк 3,16.18 Јн 1,35-42 6,8 Дела 2,14 1 Птр 1,1
Stih19 | И им рече: „Појдете по Мене и Јас ќе ве направам ловци на луѓе.“
Referenca: 19 | referenci: 8,1.19-22 13,47-50 Јн 21,3.19 1 Птр 2,21 Откр 14,4
Stih20 | И ете, тие веднаш ги оставија мрежите и тргнаа по Него.
Stih21 | Потоа, одејќи понатаму виде други двајца браќа: Јаков Заведеев и брат му Јован, во кораб со Заведеј, таткото нивни, кои си ги крпеа мрежите свои, и нив ги повика.
Referenca: 21 | referenci: 10,2 17,1 Лк 5,10 Дела 1,13 8,14-17 12,2
Stih22 | И тие веднаш го оставија коработ и татка си и тргнаа по Него.
Referenca: 22 | referenci: 19,27
Исус поучува и лекува
(Лк 6,17-19)
Stih23 | И одеше Исус по цела Галилеја поучувајќи по синагогите, проповедајќи го Евангелието на Царството и лекувајќи секаква болест и немоќ кај народот.
Referenca: 23 | referenci: 9,35 24,14 Ис 52,7 Мк 1,14.39
Stih24 | Па се разнесе глас за Него по цела Сирија и ги доведуваа кај Него сите болни, нападнати од различни болести и страдања, опседнати од демони, месечари, фатени, а Тој ги оздравуваше.
Referenca: 24 | referenci: 8,16 Мк 1,32-34 6,55-56 Дела 5,16 10,38
Stih25 | И по Него одеше многу народ од Галилеја, Десеттоградието, Ерусалим и Јудеја, отаде Јордан.
Referenca: 25 | referenci: Мк 3,7-8
Глава5
Беседа на гората
(Мр 3,13; Лк 6,12-13, 20)
Stih1 | Кога го виде народот, Тој се искачи на гората. И штом седна, учениците Негови се приближија до Него.
Referenca: 5,1 | referenci: 15,29-30 Јн 6,3
Stih2 | И откако ја отвори устата Своја, ги поучуваше и говореше:
Блаженства
(Лк 6,20-26)
Stih3 | „Блажени се бедните по дух, зашто нивно е царството небесно!
Referenca: 3 | referenci: 6,19 10,9-10 19,21-24 Ис 30,18 32,20 Пс 32,1-2 33,12 34,19 Изреки 8,32.34 Мк 9,35 Лк 6,20 1 Кор 1,26 2 Кор 8,9 Откр 19,9
Stih4 | Блажени се оние што плачат, зашто тие ќе се утешат!
Referenca: 4 | referenci: 1 Мојс 13,15 Ис 61,2-3 Пс 37,11 126,5
Stih5 | Блажени се кротките, зашто тие ќе ја наследат земјата!
Referenca: 5 | referenci: 11,29 21,5
Stih6 | Блажени се гладните и жедните за правда, зашто тие ќе се наситат!
Referenca: 6 | referenci: 6,1.33 Ис 51,1 Амос 8, 11-12 Лк 6,21
Stih7 | Блажени се милостивите, зашто тие ќе бидат помилувани!
Referenca: 7 | referenci: 18,33 Јк 2,13
Stih8 | Блажени се чистите по срце, зашто тие ќе Го видат Бога!
Referenca: 8 | referenci: 2 Мојс 33,20 Пс 11,7 24,4 Откр 22,4
Stih9 | Блажени се миротворците, зашто тие ќе се наречат синови Божји!
Referenca: 9 | referenci: Изреки 12,20 Евр 12,14 Јк 3,18
Stih10 | Блажени се гонетите заради правда, бидејќи нивно е царството небесно!
Referenca: 10 | referenci: 23,30-37 2 Лет 36,16 1 Птр 3,14
Stih11 | Блажени сте вие, кога ќе ве срамат и прогонуваат и кога лажно ќе говорат против вас секакви лоши зборови – заради Мене!
Referenca: 11-12 | referenci: Лк 6,22-23
Referenca: 11 | referenci: 10,22 Дела 5,41 Фил 1,29 Кол 1,24 1 Птр 4,14
Stih12 | Радувајте се и веселете се, зашто голема е вашата награда на небесата! Така ги гонеа и пророците што беа пред вас.“
Сол и светлина
(Лк 9,50; Лк 14,34-35)
Stih13 | „Вие сте солта на земјата. Но, ако солта го изгуби вкусот, со што ќе се соли? Таа веќе не е за ништо, освен да се фрли надвор и изгази од луѓето.
Referenca: 13 | referenci: 3 Мојс 2,13 4 Мојс 18,19 Јов 6,6 Мк 9,50 Лк 14, 34-35
Stih14 | Вие сте светлината на светот. Не може да се сокрие град, што се наоѓа на врв планина.
Referenca: 14 | referenci: Јн 3,21 8,12 Фил 2,15
Stih15 | Ниту, пак, светило се пали и става под поклопец, туку на свеќник, и им свети на сите в куќи.
Referenca: 15 | referenci: Мк 4,21 Лк 8,16 11,33
Stih16 | Така треба да свети пред луѓето и вашата светлина, за да ги видат вашите добри дела и да Го прослават вашиот Отец небесен!“
Referenca: 16 | referenci: 1 Кор 10,31 Ефес 5,8-9 1 Птр 2,12
Исус и Законот
Stih17 | „Немојте да мислите дека сум дошол да го поништам Законот или Пророците; не сум дошол да ги поништам, туку да ги исполнам.
Referenca: 17 | referenci: 3,15 7,12 9,17 13,52 5 Мојс 4,1 Рим 3,31 10,4
Stih18 | Зашто, вистина, ви велам: дури постојат небото и земјата, ниту една буквичка82 или црта од Законот нема да се измени, додека не се исполни сѐ!
Futnota82 | 4 5,18. Во оригиналниот текст: јота.
Referenca: 18 | referenci: Лк 16,17 21,33
Stih19 | И така, оној што ќе наруши една од тие најмали заповеди и така ги научи луѓето, ќе се нарече најмал во царството небесно, а оној што ќе ги исполни и поучи, тој ќе се нарече голем во царството небесно.
Referenca: 19 | referenci: 3 Мојс 19,15 Јк 2,10
Stih20 | Зашто ви велам, ако вашата праведност не ја надмине праведноста на книжниците и фарисеите, вие нема да влезете во царството небесно!“
Referenca: 20 | referenci: 18,3 1 Мојс 15,6 Пс 69,27 Јн 3,5 Рим 10,3 Фил 3,9
За гневот и помирувањето
Stih21 | „Сте слушале дека им било речено на старите: ‚Не убивај! А кој ќе убие, ќе биде осуден пред судот.‘
Referenca: 21 | referenci: 2 Мојс 20,13 3 Мојс 24,17 4 Мојс 35,16-18.21 5 Мојс 5,17 Јк 2,11
Stih22 | Јас, пак, ви велам дека секој, што се гневи на брата си (без причина), ќе биде осуден пред судот; а оној што ќе го нарече брата си ‚празноглав‘, ќе биде осуден пред врховниот суд; оној, пак, што ќе рече ‚будала‘, ќе биде осуден за во пеколот.
Referenca: 22 | referenci: 10,28 18,9 Ер 7,31 2 Лет 28,3 33,6 Ефес 4,26 1 Јн 3,15
Stih23 | И така, ако принесуваш дар на жртвеникот и таму се сетиш дека брат ти има нешто против тебе,
Referenca: 23 | referenci: Мк 11,25 Лк 12,5
Stih24 | тогаш остави го дарот таму, пред жртвеникот, па оди и најнапред помири се со брата си, а потоа дојди и принеси го дарот.
Stih25 | Измири се со противникот твој навреме, уште додека си на пат со него, за да не те предаде на судијата, а судијата – на служителот и да бидеш фрлен в затвор;
Referenca: 25-26 | referenci: Лк 12, 58-59
Stih26 | вистина ти велам: нема да излезеш оттаму, сѐ додека не ја дадеш и последната пара.“
Referenca: 26 | referenci: 18,34
За прељубата и соблазната
Stih27 | „Сте слушале дека на старите им било речено: ‚Не прељубодејствувај!‘
Referenca: 27 | referenci: 19,18 2 Мојс 20,14 5 Мојс 5,18 Мал 2, 14-16 Рим 13,9 Јк 2,11
Stih28 | Јас, пак, ви велам дека секој што ќе погледне на жена со желба, тој веќе извршил прељуба со неа во срцето свое.
Stih29 | Ако те наведува на грев десното око, извади го и фрли го од себе; зашто подобро ти е да изгубиш еден дел од твоето тело, отколку целото да биде фрлено во пеколот.
Referenca: 29 | referenci: 18,6-9 Пс 124,7 Рим 9,33 1 Птр 2,8
Stih30 | И десната рака, ако те наведува на грев, исечи ја и фрли ја од себе; зашто подобро ти е да изгубиш еден дел, отколку целото твое тело да биде фрлено во пеколот.“
Referenca: 30 | referenci: Мк 9,42
За разводот
(Мт 19,9; Мр 10,11-12; Лк 16,18)
Stih31 | „Речено било исто така: ‚Ако некој ја остави својата жена, нека ѝ даде разводно писмо.‘
Referenca: 31 | referenci: 19,3-9 5 Мојс 24,1 Мк 10,4
Stih32 | А Јас пак ви велам: секој што ќе ја остави својата жена, освен за прељуба, тој ја тера да прељубодејствува; и кој ќе се ожени со така напуштена, тој прељубодејствува.“
Referenca: 32 | referenci: Мк 10,11 Дела 15,20.29 1 Кор 7, 10-11
За заклетвите
Stih33 | „Сте го слушале уште и тоа дека им било речено на старите – ‚Не колни се криво, а заклетвите пред Господ исполнувај ги.‘
Referenca: 33 | referenci: 2 Мојс 20,7 3 Мојс 19,12 4 Мојс 30,3 5 Мојс 23,22
Stih34 | Јас, пак, ви велам: не колнете се воопшто – ниту во небото, зашто тоа е престол Божји;
Referenca: 34-35 | referenci: Ис 66,1 Дела 7,49
Referenca: 34-37 | referenci: Јк 5,12
Referenca: 34 | referenci: 23,22
Stih35 | ниту во земјата, зашто таа е подножје на нозете Негови; ниту во Ерусалим, зашто е град на великиот Цар.
Referenca: 35 | referenci: Пс 48,1-2
Stih36 | Не колни се ни во главата своја, зашто не можеш ниту едно влакно од косата своја да направиш бело или црно.
Stih37 | Но зборот ваш да биде: ‚да‘, ‚да‘, или ‚не‘, ‚не‘, а сѐ што е повеќе од тоа, од лукавиот е.“
Referenca: 37 | referenci: 2 Кор 1, 17-20
За одмаздувањето
(Лк 6,29-30)
Stih38 | „Сте слушале дека е речено: ‚Око за око, заб за заб.‘
Referenca: 38 | referenci: 2 Мојс 21,24 3 Мојс 24,20 5 Мојс 19,21
Stih39 | Јас, пак, ви велам: не противете се на лукавиот. Ако некој те удри по десниот образ, заврти му го и другиот.
Referenca: 39-40 | referenci: Лк 6,29
Referenca: 39 | referenci: 2 Мојс 21,25 Плач 3,30 Рим 12,19.21
Stih40 | А оној што сака да се суди со тебе и да ти ја земе кошулата, дај му ја и наметката.
Stih41 | И ако некој те присили да одиш со него една милја, ти оди две.
Stih42 | На оној што бара од тебе, дај му, и не одбивај го оној што ти сака нешто на заем.“
Referenca: 42 | referenci: 5 Мојс 15,8 Лк 6,30
Љубов кон непријателите
(Лк 6,27-28; 32-36)
Stih43 | „Сте слушале дека е кажано: ‚Љуби го својот ближен, а мрази го непријателот.‘
Referenca: 43 | referenci: 10,22 19,19 3 Мојс 19,18 Пс 139,21 Лк 10,27 Јк 2,8
Stih44 | А јас, пак, ви велам: љубете ги непријателите свои, (благословувајте ги оние што ве колнат, правете им добро на оние што ве мразат) и молете се за оние што ве (навредуваат и) гонат,
Referenca: 44 | referenci: 2 Мојс 23,4-5 Изреки 25,21 Лк 6, 27-28.35 Дела 7,60 1 Кор 4,12
Stih45 | за да бидете синови на Вашиот Отец небесен; зашто Тој го остава Своето сонце да грее и над лошите и над добрите, и им праќа дожд и на праведните и на грешните.
Stih46 | Зашто, ако ги сакате оние што вас ве сакаат, каква ќе ви биде наградата? Зар не го прават тоа и цариниците?
Referenca: 46 | referenci: 10,41-42 Лк 6,32
Stih47 | И, ако ги поздравувате само браќата свои, што особено правите? Не постапуваат ли така и незнабошците?
Stih48 | Но бидете совршени како што е совршен вашиот Отец небесен.“
Referenca: 48 | referenci: 3 Мојс 11,44-45 19,2 1 Птр 1,16 Јк 1,4
Глава6
За милостината
Stih1 | „Гледајте да не ја покажувате својата праведност пред луѓето само за да бидете забележани; инаку, нема да имате награда од вашиот Отец небесен.
Referenca: 6,1 | referenci: 5,20 23,5 Лк 16, 14-15 Јн 5,44 12,43
Stih2 | И така, кога даваш милостина не разгласувај, како што прават лицемерите по синагогите и по улиците, за да ги фалат луѓето. Навистина ви велам, тие веќе ја добиле својата награда.
Referenca: 2 | referenci: 6,5.16 15,7 23,13-15 Амос 4,5
Stih3 | А ти, кога даваш милостина, да не знае твојата лева рака што прави десната,
Stih4 | за да биде твојата милостина тајна; и тогаш, твојот небесен Отец, Кој гледа тајно, ќе те награди јавно.“
Referenca: 4 | referenci: Пс 139, 2-3.6
За молитвата
Stih5 | „И кога се молиш, не биди како лицемерите, кои сакаат да стојат по синагогите и крстопатите за да се молат и да се покажуваат пред луѓето. Вистина ви велам, тие веќе си ја добиле својата награда.
Referenca: 5 | referenci: 6,2.16
Stih6 | Но ти, кога се молиш, влези во својата скришна соба и, откако ќе ја затвориш вратата, помоли Му се на твојот Отец, Кој е во тајност; и Тој, Кој гледа тајно, ќе те награди (јавно).
Referenca: 6 | referenci: 2 Цар 4,33 Ис 26,20 Дан 6,11
Stih7 | Кога се молите, не говорете многу како незнабошците, зашто тие мислат дека за своите многубројни зборови ќе бидат услишени; „
Referenca: 7 | referenci: 1 Цар 18,27-29 Ис 1,15 Проп 5,1
Оче наш”
(Лк 11,2-4)
Stih8 | вие, пак, немојте да бидете како нив, зашто вашиот Отец небесен знае од што имате потреба уште пред да Го помолите.
Referenca: 8 | referenci: Лк 12,30
Stih9 | Туку молете се вака: Оче наш, Кој си на небесата, да се свети името Твое;
Referenca: 9 | referenci: 7,11 16,17 23,9 3 Мојс 22,32 Ис 63,16 Ез 28,22.25 36,23 Изреки 30,8-9 Јн 12,28
Stih10 | да дојде царството Твое; да биде волјата Твоја, како на небото, така и на земјата;
Referenca: 10 | referenci: 3,2 12,50 19,24 21,31.43 26,39.42 Ез 36,27 Мк 1,15 Јн 3,3.5 7,17 Рим 14,17 1 Кор 4,20 Ефес 1,5.9 1 Сол 2,12 2 Сол 1,5 Откр 12,10
Stih11 | лебот наш насушен дај ни го денес;
Referenca: 11 | referenci: Јн 6,32.35.48. 50-51
Stih12 | и прости ни ги долговите наши, како што и ние им ги проштеваме на нашите должници;
Referenca: 12 | referenci: 1 Цар 8,34 Мк 11,25
Stih13 | и не воведувај нѐ во искушение, но избави нѐ од лукавиот, (зашто Твое е царството, и силата, и славата во сите векови. Амин!).
Referenca: 13 | referenci: 4,1-10 26,41 Ис 63,16 Јн 17,11.15 1 Кор 10,13 1 Сол 3,5 2 Сол 3,3 1 Тим 6,9 Јк 1,13-14 Откр 2,10
Stih14 | Бидејќи, ако им ги простите на луѓето гревовите нивни и вам ќе ви ги прости вашиот Отец небесен.
Referenca: 14-15 | referenci: 18,24-35
Referenca: 14 | referenci: Ефес 4,32 Кол 3,13
Stih15 | Ако, пак, не им ги простите гревовите на луѓето и вашиот Отец нема да ви ги прости вашите.“
Referenca: 15 | referenci: 18,35
За постот
Stih16 | „Кога постите, не бидете жалосни како лицемерите; зашто тие си ги прават лицата нажалени за да се покажат пред луѓето дека постат. Вистина ви велам дека тие веќе ја добиле својата награда.
Referenca: 16 | referenci: 6,5 Дан 9,3 Јона 3,5 Дела 14,23
Stih17 | А ти кога постиш, помажи ја главата своја и измиј го лицето свое,
Stih18 | па да се покажеш дека постиш не пред луѓето, туку пред твојот Отец, Кој е во тајност; и твојот Отец, Кој гледа во тајност, ќе те награди јавно.“
Referenca: 18 | referenci: Ис 58,3
За богатството на небото
(Лк 12,33-34)
Stih19 | „Не собирајте богатства на земјата, каде што ги јаде молецот и рѓата, и каде што крадците ги поткопуваат и крадат;
Referenca: 19 | referenci: 24,43 Јов 22, 24-26 Јк 5,2
Stih20 | но собирајте си богатства на небото, каде што ни молец, ниту рѓа ги јаде, и каде што крадци не ги поткопуваат, ниту крадат.
Referenca: 20 | referenci: 19,21 Кол 3,1-2 1 Тим 6,19
Stih21 | Зашто, каде што е богатството ваше, таму ќе биде и срцето ваше.“
Светлина за телото
(Лк 11,34-36)
Stih22 | „Светило за телото е окото. И така, ако твоето око биде здраво и целото твое тело ќе биде светло;
Stih23 | ако, пак, твоето око биде лошо, целото тело ќе ти биде темно. И така, ако светлината, што е во тебе, е темнина, тогаш каква ли ќе е темнината?“
Referenca: 23 | referenci: 20,15 Мк 7,21-23
Или Бог или богатството
(Лк 16,13; 12,22-31)
Stih24 | „Никој не може да им слугува на двајца господари: зашто, или едниот ќе го замрази, а другиот ќе го засака; или кон едниот ќе се приврзе, а другиот ќе го презре. Не можете да им служите на Бога и на Мамон.
Referenca: 24 | referenci: 19,21-26 Лк 16,9.13
За грижите
(Лк 12,22-31)
Stih25 | Затоа ви велам: немојте да се грижите за вашата душа – што ќе јадете или што ќе пиете; ниту за телото, во што ќе се облечете. Зар не чини вашата душа повеќе од храната, и телото – од облеката?
Referenca: 25 | referenci: 16,5-12 Пс 127,1-2 Фил 4,6 1 Птр 5,7
Stih26 | Погледнете ги птиците небески: тие ни сеат, ни жнеат, ниту во амбар собираат, но вашиот небесен Отец ги храни. Зар не сте вие многу поскапи од нив?
Referenca: 26 | referenci: 10,31 Лк 12,7.24
Stih27 | А кој од вас, грижејќи се, може на својот раст да му придаде макар еден лакт?
Stih28 | Зошто се грижите и за облеката? Погледнете ги полските кринови како растат! Не се трудат, ниту предат;
Stih29 | но ви велам дека ни Соломон, во целата своја слава не се облече така, како еден од нив.
Referenca: 29 | referenci: 1 Цар 10
Stih30 | Па, ако полската трева, што денеска ја има, а утре во оган се фрла, Бог така ја облекува, а колку повеќе ќе стори за вас, маловерни!?
Referenca: 30 | referenci: 8,26 14,31 16,8 17,20 Лк 12,28
Stih31 | Па затоа, не грижете се и не говорете: ‚што да јадеме, или што да пиеме‘, или ‚во што да се облечеме?‘
Stih32 | Зашто сето тоа го бараат незнабошците, а вашиот Отец небесен знае дека за сето ова имате потреба.
Referenca: 32 | referenci: 6,8 Лк 12,30
Stih33 | Но барајте го најнапред царството на Бога и Неговата правда, и сѐ ова ќе ви се придодаде.
Referenca: 33 | referenci: Ис 51,1 Кол 3,1
Stih34 | И затоа, немојте да се грижите за утре, зашто утрешниот ден ќе се грижи за своето; на секој ден доволна е неговата неволја.“
Referenca: 34 | referenci: 2 Мојс 16,4-5. 19-20 Јк 4,13-14
Глава7
Не судете, за да не ви се суди
(Лк 6,37-38; 41-42)
Stih1 | „Не судете, за да не бидете судени;
Referenca: 7,1 | referenci: Пс 50,6 Лк 6,37 Рим 2,1-2 14,10 1 Кор 4,5 Јк 4,12
Stih2 | зашто, со каков суд судите, со таков ќе бидете судени; со каква мерка мерите, со таква и ќе ви се мери.
Referenca: 2 | referenci: Мк 4,24 Лк 6,38 Јк 2,13
Stih3 | Зошто ја гледаш раската во окото на твојот брат, а гредата во своето око не ја чувствуваш?
Referenca: 3 | referenci: Јн 8,7
Stih4 | Или, како ќе му кажеш на твојот брат: ‚чекај да ти ја извадам раската од окото‘, кога во твоето око има греда?
Stih5 | Лицемере, извади ја прво гредата од твоето око, па тогаш ќе видиш како да ја извадиш раската од окото на твојот брат!
Бисер пред свињите
Stih6 | Светото не давајте им го на кучињата, и не фрлајте си го бисерот пред свињите, за да не го изгазат со своите нозе, и, да се вратат, и да ве раскинат.“
Referenca: 6 | referenci: 15,26 2 Мојс 29,33-34 3 Мојс 2,3 22,14
Молете, барајте, чукајте
(Лк 11,9-13)
Stih7 | „Посакајте и ќе ви се даде; барајте и ќе најдете; чукајте и ќе ви се отвори;
Referenca: 7-8 | referenci: 18,19 21,22 5 Мојс 4,29 Ер 29,12-13 Мк 11,24 Јн 11,22 15,7 16,23-24 Јк 1,5 1 Јн 3,22 5,14-15
Stih8 | зашто секој што моли, добива, и кој бара, наоѓа, и на оној што чука ќе му се отвори.
Stih9 | Има ли меѓу вас човек, кој, ако му посака неговиот син леб, ќе му даде камен,
Stih10 | и кога ќе посака риба, ќе му даде змија?
Stih11 | И така, ако вие кои сте лоши, умеете да им давате на своите чеда добри дарови, колку ли повеќе вашиот Отец небесен ќе им даде добра на оние што Му бараат?
Referenca: 11 | referenci: Јк 1,17
За ближниот
(Лк 6, 31)
Stih12 | Сѐ она што сакате да ви прават луѓето, правете им го и вие; зашто тоа е Законот и пророците.“
Referenca: 12 | referenci: 5,17 22,40 Лк 6,31 Јн 1,45 Дела 24,14 28,23 Рим 3,21 13,8-10
Тесната врата
(Лк 13,24)
Stih13 | „Влезете низ тесната врата; зашто широки се вратите и широк е патот што води кон пропаст, и мнозина минуваат низ нив;
Referenca: 13-14 | referenci: 10,37-39 5 Мојс 30,15 Ер 21,8 Лк 13,24
Referenca: 13 | referenci: Пс 1,1
Stih14 | а тесни се вратите и тесен е патот што водат кон животот, и малкумина ги наоѓаат.“
Referenca: 14 | referenci: Јн 10,9-10
Какво дрво, такви плодови
(Мт 12,33; Лк 6,43-44)
Stih15 | „Пазете се од лажните пророци, кои доаѓаат во овча кожа, а одвнатре се волци грабливи.
Referenca: 15 | referenci: 10,16 24,4- 5.11.14.24 5 Мојс 13,2-6 18,9-22 Ез 22,27 Лк 6,26 3 Птр 2,1-3 Откр 19,20
Stih16 | По нивните плодови ќе ги познаете. Се бере ли грозје од трње, или смокви од чичка?
Referenca: 16 | referenci: 12,33 Лк 6,44 Јк 3,11-12
Stih17 | Па така, секое добро дрво дава добри плодови, а лошо дрво дава лоши плодови;
Referenca: 17 | referenci: 12,33 Лк 6,45
Stih18 | не може добро дрво да дава лоши плодови, ниту лошо дрво да дава добри плодови.
Stih19 | Секое дрво, што не дава добар плод, го сечат и го фрлаат во оган.
Referenca: 19 | referenci: 3,10 Лк 3,9 Јн 15,6
Stih20 | И така, по нивните плодови ќе ги познаете.“
Referenca: 20 | referenci: Ер 24,5.8
Вистинските ученици
(Лк 6, 46; 13,25-27)
Stih21 | „Не секој што Ми вели: ‚Господи, Господи‘, ќе влезе во царството небесно, туку оној што ја исполнува волјата на Мојот Отец небесен.
Referenca: 21 | referenci: 25,11-12 Ис 29,13 Амос 5, 21-22 Лк 6,46 1 Јн 2,17
Stih22 | Мнозина ќе Ми речат во оној ден‚Господи, Господи, нели во Твое име пророкувавме? И зар во Твое име демони не изгонувавме? И нели во Твое име многу чуда правевме?‘
Referenca: 22 | referenci: 24,36 Ис 10,3 Ер 14,14 27,15
Stih23 | И тогаш Јас ќе им кажам: ‚Никогаш не сум ве познавал; бегајте од Мене вие што правите незаконски дела!‘“
Referenca: 23 | referenci: 25,41 Пс 6,9 Лк 13,27 2 Тим 2,12
Градба на камен или на песок
(Лк 6,47-49)
Stih24 | „И така, секој што ги слуша и ги исполнува овие Мои зборови, ќе биде како мудар човек кој си изградил куќа на камен.
Referenca: 24 | referenci: 5,19 Лк 8,21 Јк 1,22.25
Stih25 | И заврна дожд и надојдоа реки, и дувнаа ветрови, и навалија на таа куќа, но таа не падна, зашто беше изградена на камен.
Referenca: 25 | referenci: Изреки 10,25 12,3.7
Stih26 | А секој, што ги слуша овие Мои зборови и не ги исполнува, прилега на глупав човек, кој си изградил куќа на песок.
Referenca: 26 | referenci: Јн 12,47 Јк 1,23-24
Stih27 | И заврна дожд, и надојдоа реки, и дувнаа ветрови, и навалија на таа куќа, и таа падна, а паѓањето ѝ беше страшно.“
Referenca: 27 | referenci: Ез 13,10-14 Јов 8,15
Власта на Исус
(Мр 1,22; Лк 4,32)
Stih28 | И кога ги заврши овие зборови, народот се чудеше на Неговото учење,
Referenca: 28-29 | referenci: Мк 1,22 Лк 4,32
Referenca: 28 | referenci: 13,53 19,1 26,1 Лк 7,1
Stih29 | зашто Тој ги поучуваше како Оној Кој има власт, а не како книжниците.
Referenca: 29 | referenci: 15,2
Глава8
Исус исцелува лепрозен
(Мр 1,40-45; Лк 5,12-16)
Stih1 | А кога се симна од гората, по Него врвеше многу народ.
Stih2 | И ете, се приближи еден лепрозен. Му се поклонуваше и говореше: „Господи, ако сакаш, можеш да ме очистиш.“
Referenca: 8,2 | referenci: 10,8 3 Мојс 13-14 Мк 1,40
Stih3 | А Исус кога ја подаде раката, се допре до него и рече: „Сакам, очисти се!“ И тој веднаш се очисти од лепрата.
Referenca: 3 | referenci: 2 Цар 5, 13-14
Stih4 | И му рече Исус: „Гледај, никому да не кажеш; а оди, покажи им се на свештениците и принеси дар, како што заповедал Мојсеј, ним за сведоштво.“
Referenca: 4 | referenci: 9,30 12,16 17,9 3 Мојс 14,1-32 Мк 1,34.44 Лк 5,14 17,14
Верата на еден стотник
(Лк 7,1-10; Јн 4,43-54)
Stih5 | А кога влезе Исус во Капернаум, се приближи до Него еден стотник83 и Го молеше говорејќи:
Futnota83 | 5 8,5. Стотник т.е. центурион, римски офицер.
Stih6 | „Господи, слугата мој лежи дома фатен и многу страда.“
Stih7 | Исус му рече: „Ќе дојдам и ќе го излекувам.“
Stih8 | А стотникот одговори и рече: „Господи, не сум достоен да влезеш под мојот покрив; но кажи само збор и слугата мој ќе оздрави;
Referenca: 8 | referenci: Пс 107,20
Stih9 | зашто и јас сум човек подвластен, а имам и потчинети војници; па кога ќе му речам на еден од нив: ‚Оди!‘ и тој оди; на другиот: ‚Дојди!‘ и тој доаѓа; и на слугата: ‚Направи тоа!‘ и тој прави.“
Stih10 | Кога го чу тоа, Исус се восхити и им рече на оние што врвеа по Него:„Вистина ви велам: ни во Израел не најдов толку голема вера.
Referenca: 10 | referenci: 8,1.26 9,2.22 15,28 17,20 21,21.25.32 28,17 Мк 1,15 16,11-14.16 Лк 8,12 18,8 24,11 Јн 3,12 Дела 3,16 Рим 1,16
Stih11 | И ви велам дека мнозина ќе дојдат од Исток и од Запад и ќе седнат на трпеза со Авраам, Исак и Јаков во царството небесно,
Referenca: 11 | referenci: Лк 13,29
Stih12 | а наследниците на царството ќе бидат фрлени во крајната темнина; таму ќе биде плач и крцкање со заби.“
Referenca: 12 | referenci: 22,13 24,51 25,30 Лк 13,28
Stih13 | И му рече Исус на стотникот: „Оди си и, нека ти биде според верата твоја!“ И слугата негов во истиот час оздраве.
Referenca: 13 | referenci: 9,29 15,28 Јн 4,52-53
Исус исцелува мнозина
(Мр 1,29-34; Лк 4,38-41)
Stih14 | Кога дојде во домот на Петар, Исус ја виде тештата негова како лежи болна од треска,
Referenca: 14-15 | referenci: Јн 4,52 Дела 28,8
Stih15 | и се допре до раката нејзина, и треската ѝ помина; таа стана и им служеше.
Referenca: 15 | referenci: 9,25 Мк 9,27
Stih16 | А кога се стемни, доведоа кај Него мнозина обземени од демони, и Тој со еден збор ги изгони духовите и ги излекува сите болни,
Referenca: 16 | referenci: 4,24 Мк 1,32.34 1 Сол 2,13 Евр 4,12
Stih17 | за да се исполни кажаното преку пророкот Исаија, кој вели: „Тој врз Себе ги зеде нашите немоќи и ги понесе болестите.“
Referenca: 17 | referenci: Ис 53,4 Јн 1,29 1 Птр 2,24
Колебливи следбеници
(Лк 9,57-62)
Stih18 | Кога виде околу Себе многу народ, им заповеда на учениците да минат на другата страна.
Referenca: 18 | referenci: Мк 4,35-36
Stih19 | Тогаш се приближи до Исус еден книжник и му рече: „Учителе, ќе Те следам каде и да одиш.“
Stih20 | А Исус му рече: „Лисиците имаат легла и птиците небески – гнезда; а Синот Човечки нема каде глава да наслони.“
Referenca: 20 | referenci: 9,6 10,23 11,19 12,8.32.40 16,13.27-28 17,9.12.22 20,18.28 24,27.30.37. 39.44 25,31 26,2.24.45. 64 Ез 2,1 Пс 84,3 Дан 7,13 Мк 2,10.28 Лк 6,22 19,10 22,48 Јн 1,51 3,13-14 6,53.62 12,23.34 Дела 7,56 2 Кор 8,9 Откр 1,13 14,14
Stih21 | Друг, пак од учениците Му рече:„Господи, дозволи ми најнапред да отидам да го погребам татко ми.“
Referenca: 21 | referenci: 4,22 10,37 1 Мојс 50,5 1 Цар 19,20
Stih22 | Но Исус му рече: „Врви по мене, и остави ги мртвите да ги погребуваат своите мртовци!“
Referenca: 22 | referenci: Мк 2,14 Јн 1,43
Исус смирува бура
(Мр 4,35-41; Лк 8,22-25)
Stih23 | И кога влезе во коработ, по Него влегоа и учениците Негови.
Stih24 | И ете, голема бура го зафати морето, така што брановите го покриваа коработ, а Тој спиеше.
Referenca: 24 | referenci: Јона 1,4
Stih25 | Тогаш се приближија учениците до Него, Го разбудија и рекоа: „Господи, спаси нѐ: загинуваме!“
Stih26 | А Тој им рече: „Зошто сте толку плашливи, маловерни?“ Потоа стана, им се закани на ветровите и на морето, и настана голема тишина.
Referenca: 26 | referenci: Пс 65,7 89,10 Мк 1,25 9,25 Лк 4,39
Stih27 | А луѓето се зачудија и рекоа: „Кој е Овој, та и ветровите и морето Му се покоруваат?“
Referenca: 27 | referenci: 16,13 Мк 1,27
Исус ослободува од демони
(Мр 5,1-20; Лк 8,26-39)
Stih28 | И кога пристигна на другата страна во земјата Гергесинска, Го сретнаа двајца обземени од демони, кои излегоа откај гробиштата; беа толку лоши што никој не смееше да мине по тој пат.
Stih29 | И ете, извикаа и рекоа: „Што имаш со нас Ти, Исусе, Сине Божји!? Зар си дошол тука пред време да нѐ мачиш?“
Referenca: 29 | referenci: 1 Цар 17,18 Мк 1,23-24 Откр 13, 6-7
Stih30 | А недалеку од нив пасеа голем број свињи.
Stih31 | И демоните Го молеа и говореа:„Ако нѐ изгониш, дозволи ни да влеземе во свињине!“
Stih32 | И Тој им рече: „Отидете!“ И тие излегоа и влегоа во свињите. И одеднаш сите свињи јурнаа низ стрмнината во морето и се издавија во водата.
Stih33 | А свињарите побегнаа и кога дојдоа во градот, раскажаа за сето тоа и за она што се беше случило со бесомачните.
Stih34 | И ете, излезе целиот град да Го пресретне Исус и кога Го видоа, Го замолија да си оди од нивниот крај.
Referenca: 34 | referenci: Дела 16,39
Глава9
Исус исцелува фатен човек
(Мр 2,1-12; Лк 5,17-26)
Stih1 | Тогаш Тој влезе во еден кораб, се врати назад и пристигна во Својот град.
Stih2 | И ете, донесоа кај Него еден фатен, положен на постела. Па кога ја виде Исус нивната вера, на фатениот му рече: „Не плаши се, чедо! Ти се простуваат гревовите твои!“
Referenca: 9,2 | referenci: Лк 5,18.20 7,48
Stih3 | Тогаш некои од книжниците си рекоа во себе: „Овој богохулствува!“
Referenca: 3 | referenci: 12,31 26,65 3 Мојс 24,11-16 Јн 10,33-36 Дела 6,11
Stih4 | А Исус ги разбра нивните мисли, и им рече: „Зошто мислите лошо во срцата ваши?
Referenca: 4 | referenci: 12,25 Пс 94,11 Јн 1,48 2,25
Stih5 | Или, што е полесно? Да кажам: ‚Ти се простуваат гревовите твои!‘ или да кажам: ‚Стани и оди!?‘
Stih6 | Но да знаете дека Синот Човечки има власт на земјата да проштава гревови.“ Тогаш му рече на фатениот:„Стани, земи си ја постелата и оди си дома!“
Referenca: 6 | referenci: 8,20 Дан 7,14 Лк 5,24 Јн 5,8 Дела 9,34
Stih7 | И тој стана, ја зеде постелата своја и си отиде дома.
Stih8 | А народот кога го виде тоа, се восхити и Го прослави Бога, Кој им даде таква власт на луѓето.
Referenca: 8 | referenci: 15,31 Лк 5,26 Дела 4,21
Исус го повикува Матеј
(Мр 2,13-17; Лк 5,27-32)
Stih9 | А кога си одеше оттаму, Исус виде еден човек, по име Матеј, како седи во царинарницата и му рече: „Врви по Мене!“ И тој стана и тргна по Него.
Referenca: 9 | referenci: 8,22 10,3 Дела 1,13
Stih10 | И кога седеше Исус на трпеза дома, одеднаш мнозина цариници и грешници дојдоа и седнаа до Него и до учениците Негови.
Referenca: 10 | referenci: 5,46 Лк 15,1
Stih11 | Но штом го видоа тоа фарисеите, им рекоа на учениците Негови: „Зошто вашиот Учител јаде и пие со цариници и грешници?“
Referenca: 11 | referenci: 3,7 Лк 15,2
Stih12 | А Исус, кога го чу тоа, им рече:„Здравите немаат потреба од лекар, туку болните;
Referenca: 12 | referenci: 1 Тим 1,15
Stih13 | одете и научете се што значи:‚Милост сакам, а не жртва‘. Зашто не дојдов да ги повикам праведниците, туку грешниците на покајание.“
Referenca: 13 | referenci: 12,7 Ос 6,6
Прашања за постот. Старото и новото
(Мр 2,18-22; Лк 5,33-39)
Stih14 | Тогаш кај Него дојдоа учениците Јованови и рекоа: „Зошто ние и фарисеите постиме многу, а Твоите ученици не постат!?“
Referenca: 14 | referenci: Јн 3,25
Stih15 | А Исус им рече: „Зар можат сватовите да бидат нажалени додека е со нив младоженецот? Но ќе дојде време кога младоженецот ќе се оттргне од нив, па тогаш и тие ќе постат.
Referenca: 15 | referenci: Ис 62,4-5 Ер 2,2 Ез 16 Ос 1-3 Јн 3,29 16,20 2 Кор 11,2 Откр 21,2
Stih16 | Никој не крпи стара облека со нова крпа, зашто таа ќе се отшие од старото и отворот ќе биде поголем;
Referenca: 16-17 | referenci: Јн 1,17 2 Кор 5,17 Гал 4,9
Stih17 | ниту, пак, се става ново вино во стари мевови; инаку, мевовите ќе напукнат, и виното ќе истече и мевовите ќе пропаднат; туку ново вино се става во нови мевови, па така ќе се запази и едното и другото.“
Чудата со болната жена и со ќерката на Јаир
(Мр 5,21-43; Лк 8,40-56)
Stih18 | Додека Тој им говореше за тоа, ете еден началник се приближи до Него, Му се поклонуваше и велеше: „Ќерка ми штотуку умре; туку дојди, положи ја раката Своја над неа и таа ќе оживее.“
Referenca: 18 | referenci: 19,15 Мк 5,23 6,5 7,32 Лк 13,13
Stih19 | И како стана Исус, тргна по него, заедно со учениците Свои;
Stih20 | и ете, една жена, која беше страдала дванаесет години од крвавење, се приближи одзади и се допре до крајот на облеката Негова.
Referenca: 20 | referenci: 14,36 3 Мојс 15,25 5 Мојс 22,12 Мк 6,56 Лк 6,19
Stih21 | Зашто си велеше: „Само ако се допрам до облеката Негова, ќе оздравам.“
Stih22 | А Исус штом се заврти и ја виде, рече: „Не плаши се, ќерко, верата твоја те спаси!“ И оздраве жената во тој час.
Referenca: 22 | referenci: 8,10 10,22 Лк 7,50 Дела 3,16 16,31
Stih23 | И кога дојде Исус во куќата на началникот и ги виде свирачите и народот ожалостени,
Stih24 | им рече: „Излезете надвор, зашто девојката не е умрена, туку спие.“ А тие Му се потсмеваа.
Referenca: 24 | referenci: Лк 8,52 Јн 11,11 1 Кор 15,18-20
Stih25 | Но штом го истера народот, Тој влезе, ја фати девојката за рака и таа стана.
Referenca: 25 | referenci: 8,15
Stih26 | И се расчу тоа по целиот тој крај.
Referenca: 26 | referenci: 5,15 Лк 4,14.37
Исус исцелува двајца слепи
Stih27 | А кога Исус си одеше оттаму, тргнаа по него двајца слепи и викаа: „Смилувај ни се, Исусе, сине Давидов!“
Referenca: 27 | referenci: 1,1 20,30-31 2 Сам 7, 12-17 Дела 2,30
Stih28 | А штом дојде в куќи, слепите се приближија до Него. И Исус им рече:„Верувате ли дека можам да го направам тоа?“ Тие Му рекоа: „Да, Господи!“
Referenca: 28 | referenci: 8,10
Stih29 | Тогаш се допре до очите нивни и рече: „Нека ви биде според верата ваша!“
Referenca: 29 | referenci: 8,13 15,28
Stih30 | И очите им се отворија; а Исус им заповеда строго: „Гледајте, никој да не дознае!“
Referenca: 30 | referenci: 8,4
Stih31 | А тие, штом излегоа, разгласија за Него по целата таа земја.
Исус исцелува нем човек
(Лк 11, 14-15)
Stih32 | Додека тие излегуваа, ете, кај Него еден човек нем и бесомачен.
Referenca: 32-34 | referenci: 12,22-24 Лк 11, 14-15
Referenca: 32 | referenci: Мк 7,32.35
Stih33 | По изгонувањето на демонот, немиот проговори. А народот се чудеше и говореше: „Никогаш такво нешто не станало во Израел.“
Referenca: 33 | referenci: Мк 2,12 7,37
Stih34 | А фарисеите велеа: „Тој ги изгонува демоните со силата на началникот на демоните.“
Referenca: 34 | referenci: 12,24 Мк 3,22
Исус сочувствува со народот
(Мр 6,6-34; Лк 10,2)
Stih35 | И одеше Исус по сите градови и села и поучуваше по нивните синагоги, го проповедаше Евангелието за Царството и лекуваше секаква болест и немоќ во народот.
Referenca: 35 | referenci: 4,23
Stih36 | А штом виде многу народ, се сожали, зашто беа изморени и беспомошни како овци без пастир.
Referenca: 36 | referenci: 14,14 4 Мојс 27,17 1 Цар 22,17 Ез 34,5.23 Зах 13,7 2 Царн 18,16
Stih37 | Тогаш им рече на Своите ученици:„Жетвата е голема, а работници има малку;
Referenca: 37 | referenci: 3,12 Лк 10,2 Јн 4,35-37
Stih38 | Затоа молете Го Господарот на жетвата да испрати работници на Својата жетва.“
Referenca: 38 | referenci: Јн 4,38
Глава10
Дванаесетте апостоли
(Мр 3,13-19; Лк 6,12-16)
Stih1 | И кога ги повика Своите дванаесет ученици, им даде власт над нечистите духови, да ги изгонуваат и да лекуваат секаква болест и секаква немоќ.
Referenca: 10,1 | referenci: 8,29 Мк 1,34 3,13.15 6,7 Лк 9,1
Stih2 | А имињата на дванаесетте апостоли се овие: првиот Симон, наречен Петар и Андреј братот негов; Јаков Заведеев и Јован, братот негов;
Referenca: 2 | referenci: 4,18.21 Мк 1,16 Лк 9,54 Јн 1,40-42 Дела 1,13.26 Откр 21,14
Stih3 | Филип и Вартоломеј, Тома и Матеј, цариник, Јаков Алфеев и Левиј, наречен Тадеј;
Referenca: 3 | referenci: 9,9 Мк 2,14 Јн 1,43- 46.48 6,5.7 12,21-22 14,5.8-9 20,24-28
Stih4 | Симон Хананеец и Јуда Искариот, кој и Го предаде.
Referenca: 4 | referenci: 26,14 Јн 6,71 12,4 13,2.26 18,2.5
Мисијата на апостолите
(Мр 6,7-13; Лк 9,1-6)
Stih5 | Тие дванаесет души ги испрати Исус и им заповеда, говорејќи: „По пат кон незнабошци не одете и во самарјански град не влегувајте;
Referenca: 5 | referenci: Лк 9,52-53 10,30-37 Јн 4,9.40 17,3.18 Дела 1,8
Stih6 | а одете најнапред кај загубените овци на Израеловиот дом.
Referenca: 6 | referenci: 15,24 Ер 50,6
Stih7 | И одејќи, проповедајте и кажувајте дека се приближи царството небесно;
Referenca: 7 | referenci: 3,2
Stih8 | болни лекувајте, лепрозни очистувајте, мртви воскреснувајте, демони изгонувајте! Бесплатно добивте, бесплатно давајте!
Referenca: 8 | referenci: Ис 55,1 Лк 10,9 Дела 8,20
Stih9 | Не носете во појасите ваши ни злато, ни сребро, ниту бакар,
Referenca: 9-10 | referenci: Мк 6,8 Лк 9,3 10,4
Stih10 | ни торба за пат, ни двојни алишта, ниту обувки, ниту стап; зашто работникот ја заслужува својата награда!
Referenca: 10 | referenci: 4 Мојс 18,31 5 Мојс 24,14-15 Лк 10,7 1 Кор 9,14 1 Тим 5,18
Stih11 | А штом влезете во некој град или село, распрашајте кој е во него достоен, и таму останете додека не си одите.
Referenca: 11 | referenci: Мк 6,10
Stih12 | И кога ќе влезете во некоја куќа, поздравете ја говорејќи: ‚Нека има мир во таа куќа!‘
Referenca: 12-13 | referenci: Лк 10,5-6
Stih13 | И ако куќата биде достојна, вашиот мир ќе дојде на неа; ако ли не е достојна, тогаш вашиот мир ќе се врати кај вас!
Stih14 | Ако, пак, негде не ве примат и не ги послушаат зборовите ваши, излезете од таа куќа или од тој град и истресете го правот од нозете ваши!
Referenca: 14 | referenci: Мк 6,11 Лк 9,5 10,10-11 Дела 13, 50-51
Stih15 | Вистина ви велам: полесно ќе ѝ биде на земјата содомска и гоморска во судниот ден отколку на тој град!“
Referenca: 15 | referenci: 11,23-24 1 Мојс 18-19 Лк 10,12 17,29 Рим 9,29 3 Птр 2,6 Јуда 1,7
За прогонствата
(Мр 13,9-13; Лк 12, 11-12; 21,12-17)
Stih16 | „Ете, Јас ве праќам како овци меѓу волци: бидете мудри како змии и незлобни како гулаби.
Referenca: 16 | referenci: Лк 10,3 Јн 10,12 Дела 20,29
Stih17 | Пазете се од луѓето, зашто тие ќе ве предаваат на судовите и по синагогите нивни ќе ве тепаат.
Stih18 | И ќе ве одведат пред управници и цареви заради Мене, за да сведочите пред нив и пред незнабошците.
Referenca: 18 | referenci: 24,14 Пс 119,46 Јн 15,27 16,1-4
Stih19 | Кога ќе ве предадат, не грижете се како или што ќе зборувате, зашто во тој час ќе ви биде дадено што да кажете.
Referenca: 19-20 | referenci: 2 Мојс 4,10-12 Ер 1,6-10 Лк 12, 11-12 Дела 4,8.31
Stih20 | Бидејќи не сте вие што ќе говорите, туку Духот на вашиот Отец ќе говори во вас.
Referenca: 20 | referenci: 2 Сам 23,2 Јн 15,26
Stih21 | И ќе предаде брат брата си на смрт, и татко – чедото свое; и ќе станат деца против родителите и ќе ги убијат;
Referenca: 21 | referenci: Мих 7,6
Stih22 | и ќе бидете намразени од сите заради Моето име, но, кој претрпи до крај, ќе биде спасен.
Referenca: 22 | referenci: 24,9.13 Јн 15, 18.21.25
Stih23 | Ако ве бркаат од еден град, бегајте во друг. Зашто, вистина, ви велам: нема да ги обиколите израелските градови додека дојде Синот Човечки.
Referenca: 23 | referenci: 8,20 16,28
Stih24 | Нема ученик поголем од својот учител, ниту слуга – поголем од својот господар;
Referenca: 24 | referenci: Лк 6,40 Јн 13,16 15,20
Stih25 | Доста е за ученикот да биде како неговиот учител и на слугата да биде како неговиот господар. Ако стопанот на куќата го нарекле Велзевул, тогаш колку повеќе неговите домашни!?“
Referenca: 25 | referenci: 9,34 12,24.27 2 Цар 1,2
Не плашете се!
(Лк 12,2-7)
Stih26 | „И така, не плашете се од нив; зашто нема ништо сокриено што не ќе се открие, или тајно, што нема да се дознае.
Referenca: 26 | referenci: Мк 4,22 Лк 8,17
Stih27 | Тоа што ви го говорам во темнина, кажете го на видело; и она што ви се шепоти, разгласувајте го од покривите!
Referenca: 27 | referenci: Лк 12,3-4
Stih28 | И не плашете се од оние што го убиваат телото, а душата не можат да ја убијат; туку плашете се повеќе од Оној Кој може и душата и телото да ги погуби во пеколот!
Referenca: 28 | referenci: 5,29-30 Јк 4,12 1 Птр 3,14 Откр 2,10
Stih29 | Не се продаваат ли две врапчиња за еден денар? И ни едно од нив нема да падне на земја без волјата на вашиот Отец.
Stih30 | А вам и влакната на главата ви се изброени.
Referenca: 30 | referenci: 6,26 Лк 12,24 21,18 Дела 27,34
Stih31 | Но не плашете се: вие сте поскапи од многу врапчиња.“
Јавно признавање на Исус
(Лк 12,8-9)
Stih32 | „И така, секој што ќе Ме признае Мене пред луѓето, ќе го признаам и Јас него пред мојот Отец небесен.
Referenca: 32-33 | referenci: 1 Сам 2,30
Referenca: 32 | referenci: Откр 3,5
Stih33 | А кој ќе се одрече од Мене пред луѓето, и јас ќе се одречам од него пред Мојот Отец небесен.“
Referenca: 33 | referenci: Мк 8,38 Лк 9,26 2 Тим 2,12
Не мир, туку меч
(Лк 12,51-53; 14,26-27)
Stih34 | „Немојте да мислите дека дојдов да донесам мир на земјата; не дојдов да донесам мир, туку меч.
Referenca: 34 | referenci: Лк 2,34 12,51
Stih35 | Зашто дојдов да разделам човек од татко си, и ќерка од мајка си, и снаа од свекрвата нејзина.
Referenca: 35-36 | referenci: Мих 7,6
Referenca: 35 | referenci: Мк 13,12
Stih36 | И непријатели на човека ќе бидат неговите домашни.
Како да се биде достоен за Исус
Stih37 | Кој љуби татко или мајка повеќе од Мене, не е достоен за Мене; и кој љуби син или ќерка повеќе од Мене, не е достоен за Мене;
Referenca: 37 | referenci: 10,37 19,19 22,37-39 5 Мојс 33,9
Stih38 | и кој не го земе крстот свој и не оди по Мене, не е достоен за Мене.
Referenca: 38 | referenci: 16,24 Лк 9,23
Stih39 | Кој си го чува животот свој, ќе го загуби, а кој ќе го загуби животот свој заради Мене, повторно ќе си го најде.“
Referenca: 39 | referenci: 16,25 Лк 9,24 17,33 Јн 12,25
Наградување
(Мр 9,41)
Stih40 | „Кој ве прима вас, Ме прима Мене; а кој Ме прима Мене, Го прима Оној што Ме пратил.
Referenca: 40 | referenci: 18,5 Лк 9,48 10,16 Јн 12,44-45 13,20 1 Сол 2,13
Stih41 | Кој прима пророк во пророчко име, ќе добие пророчка награда; и кој прима праведник во праведничко име, ќе добие праведничка награда.
Referenca: 41 | referenci: 1 Цар 17,9- 24
Stih42 | И кој ќе напои еден од овие најбезначајните само со чаша студена вода во име на ученик, вистина ви велам, нема да ја загуби својата награда.“
Referenca: 42 | referenci: 18,5.10 25,40 Мк 9,41
Глава11
Stih1 | И кога ги заврши Исус овие заповеди кон дванаесетте Свои ученици, замина оттаму за да поучува и да проповеда по нивните градови.
Referenca: 11,1 | referenci: 7,28
Пратеници од Јован Крстител
(Лк 7,18-35)
Stih2 | А Јован, штом чу во затворот за Христовите дела, испрати двајца свои ученици
Referenca: 2 | referenci: 3,1
Stih3 | и му рече: „Ти ли си Оној што треба да дојде или да чекаме друг?“
Referenca: 3 | referenci: 3,11 5 Мојс 18,15
Stih4 | Исус им одговори и рече: „Одете и кажете му на Јован што слушате и што гледате:
Stih5 | слепи прогледуваат и сакати проодуваат; лепрозни се очистуваат и глуви прослушуваат; мртви воскреснуваат и на бедните им се проповеда Евангелието.
Referenca: 5 | referenci: 8,3 Ис 26,19 29,18 35,5 35,6 42,7.18 61,1 Лк 4,18
Stih6 | И блажен е оној што не се соблазнува поради Мене.“
Referenca: 6 | referenci: 13,57 Јн 6,61
Stih7 | А кога си отидоа овие, Исус почна да му зборува на народот за Јован: „Што сте излегле да видите во пустината? Трска ли, што се лулее од ветрот?
Referenca: 7 | referenci: 3,1.5-6
Stih8 | Но, што излеговте да видите? Човек ли, облечен во меки алишта? Ете, оние што носат меки алишта, по царски палати се.
Stih9 | Па, што излеговте да видите? Пророк ли? Да, ви велам, и повеќе од пророк!
Referenca: 9 | referenci: 14,5 16,14
Stih10 | Зашто тој е оној за кого е напишано: ‚Ете, Јас го праќам Мојот ангел пред лицето Твое; тој ќе го приготви патот Твој пред Тебе.‘
Referenca: 10 | referenci: 2 Мојс 23,20 Мал 3,1 Мк 1,2 Лк 1,76 7,27 Јн 3,28
Stih11 | Вистина ви велам: меѓу родените од жена не се јавил поголем од Јован Крстител, но најмалиот во царството небесно е поголем од него!
Stih12 | А од деновите на Јован Крстител па до сега, царството небесно насила се зема и силните го грабаат,
Referenca: 12 | referenci: Лк 16,16
Stih13 | зашто сите Пророци и Законот пророкуваа до доаѓањето на Јован.
Stih14 | И, ако сте подготвени да го прифатите, тој е Илија, кој треба да дојде.
Referenca: 14 | referenci: 17,3.10-13 Мал 3,23
Stih15 | Кој има уши да слуша, нека чуе!“
Referenca: 15 | referenci: 5 Мојс 29,3 Ис 32,3 Пс 115,6 Лк 8,8 Откр 2,7
Stih16 | „А со кого да го споредам овој род? Тој личи на деца што седат по пазариштата, па им довикуваат на своите другари
Stih17 | и велат: ‚Ви свиревме и не игравте; ви пеевме жални песни и не плачевте.‘
Stih18 | Зашто дојде Јован, кој не јаде, ниту пие, а тие велат: ‚Демон има во Него.‘
Referenca: 18 | referenci: 3,4 9,10-11 Лк 1,15
Stih19 | Дојде Синот Човечки, Кој и јаде и пие, и велат: ‚Еве човек ненаситен и пијаница, пријател на цариници и грешници.‘ Но мудроста се оправда преку своите дела.“
Referenca: 19 | referenci: 8,20 9,11.14 Лк 15,1-2
Грешни градови
(Лк 10,13-15)
Stih20 | Тогаш почна Исус да ги укорува градовите во кои се извршија повеќето Негови чуда, бидејќи не се покајаа.
Referenca: 20 | referenci: 13,58 Дан 9,13 Јн 15,24
Stih21 | „Тешко тебе, Хоразине! Тешко тебе, Витсаидо! Ако во Тир и Сидон беа чуда, што станаа кај вас, тие одамна би се покајале во вреќиште и пепел;
Referenca: 21 | referenci: 15,21 Ис 23,1-8 Ез 26 Мк 8,22 Лк 6,17
Stih22 | но ви велам: на Тир и на Сидон ќе им биде полесно во судниот ден отколку вам!
Stih23 | И ти, Капернауме, што си се воздигнал до небото, до пеколот ќе бидеш спуштен; зашто, ако во Содом се беа извршиле чудата што станаа во тебе, тој и до ден денес ќе останеше.
Referenca: 23 | referenci: Ис 14,13.15
Stih24 | Но ви велам дека на земјата Содомска ќе ѝ биде полесно на судниот ден, отколку тебе.“
Referenca: 24 | referenci: 10,15 Лк 10,12
Исусовиот повик
(Лк 10,21-22)
Stih25 | Во тоа време, откако продолжи Исус, рече: „Те прославувам, Оче, Господи на небото и на земјата, зашто си го скрил тоа од мудрите и разумните, а си им го открил на децата!
Referenca: 25 | referenci: 10,42 13,11 Дан 2,3- 13.18-19 Јн 7,48-49 1 Кор 1, 17-29
Stih26 | Да, Оче, зашто таква беше волјатаТвоја.
Stih27 | Сѐ ми е предадено од Мојот Отец и никој не Го познава Синот, освен Отецот; ниту Отецот Го познава некој освен Синот, и кому што сака Синот да Го открие.
Referenca: 27 | referenci: 4,3 16,17 21,37 24,36 28,18 Мк 14,36 Лк 2,49 Јн 1,18 3,35 10,15 20,17 Рим 8,14- 17.29 Фил 2,9
Stih28 | Дојдете кај Мене сите изморени и обременети и Јас ќе ве успокојам;
Referenca: 28 | referenci: Ер 31,25 Пс 34,18 51,23-30
Stih29 | Земете го Мојот јарем на себе и поучете се од Мене, бидејќи сум кроток и смирен по срце, и ќе најдете мир за душите ваши;
Referenca: 29 | referenci: 5,5 Ер 6,16 Изреки 3,17 Дела 15,10 Гал 5,1 Јк 1,21
Stih30 | Зашто јаремот Мој е благ и бремето Мое е лесно.“
Referenca: 30 | referenci: 51,26-27 1 Јн 5,3
Глава12
Прашања околу саботата
(Мр 2,23-28; Лк 6,1-5)
Stih1 | Во тоа време, една сабота, Исус минуваше преку нивите, а учениците Негови огладнеа, па почнаа да кинат класје и да јадат.
Referenca: 12,1 | referenci: 2 Мојс 20,8
Stih2 | Фарисеите, штом го видоа тоа, Му рекоа: „Ете, учениците Твои го прават она што не треба да се прави во сабота!“
Referenca: 2 | referenci: 2 Мојс 34,21 5 Мојс 5,14 Јн 5,10
Stih3 | А Тој им рече: „Не сте ли читале што направи Давид, кога огладне тој и оние што беа со него?
Referenca: 3-4 | referenci: 1 Сам 21, 2-7
Stih4 | Како влезе во домот Божји, ги изеде лебовите од жртвеникот, што не требаше да ги јаде ни тој, ниту оние што беа со него, туку само свештениците.
Referenca: 4 | referenci: 3 Мојс 24,5-9
Stih5 | Или, не сте ли читале во Законот дека во саботен ден свештениците ја нарушуваат саботата и пак не се виновни?
Stih6 | Но Јас ви велам дека тука е Оној Кој е поголем од храмот;
Referenca: 6 | referenci: 12,41-42
Stih7 | и, ако знаевте што значи: ‚Милост сакам, а не жртва‘, немаше да ги осудувате невините;
Referenca: 7 | referenci: 9,13 1 Сам 15,22 Ос 6,6 Јн 5,16-17
Stih8 | Зашто Синот Човечки е господар и на саботата.“
Referenca: 8 | referenci: 8,20
Исус исцелува човек со исушена рака
(Мр 3,1-6; Лк 6,6-11)
Stih9 | И штом замина оттаму, дојде во синагогата нивна.
Stih10 | И ете, таму беше еден човек, кој имаше исушена рака. И за да Го обвинат, Го прашаа Исус: „Допуштено ли е во сабота да се лекува?“
Referenca: 10 | referenci: Лк 11,54 20,20 Јн 8,6
Stih11 | А Тој им рече: „Кој е тој од вас, ако има една овца и таа падне во саботен ден во јама, што не ќе ја прифати и извади?
Referenca: 11 | referenci: 5 Мојс 22,4 Лк 14,5
Stih12 | А колку ли, пак, човекот е поскап од една овца!? И така во сабота е допуштено да се прави добро.“
Referenca: 12 | referenci: 6,26 10,31 Јн 5,9 9,14
Stih13 | Тогаш му рече на човекот: „Испружи ја раката!“ И тој ја испружи. И таа стана здрава како и другата.
Stih14 | А фарисеите, штом излегоа, се договорија како да Го погубат. Но Исус кога разбра, се оддалечи оттаму.
Referenca: 14 | referenci: 27,1 Мк 11,18 Јн 5,16.18
Божјиот Избраник
Stih15 | И тргна по него многу народ и Тој ги исцели сите.
Referenca: 15 | referenci: Мк 3,7-10 Лк 6,17-19
Stih16 | И им забрани да разгласуваат за Него.
Stih17 | За да се исполни кажаното преку пророкот Исаија, кој вели:
Referenca: 17 | referenci: 1,22
Stih18 | „Ете Го слугата Мој; Него Го избрав, Мојот возљубен, што го благоволи Мојата душа. Ќе го положам Духот Свој над Него и на народите ќе им објави правда;
Referenca: 18-21 | referenci: Ис 42,1-4
Stih19 | Нема да се кара, ниту ќе вика, и никој нема да го чуе гласот Негов по крстопатите.
Stih20 | Трските прекршени нема да ги докрши, ниту запалените светила ќе ги угасне, додека не го доведе судот до победа.
Stih21 | И во Неговото име народите ќе ја положат својата надеж.“
Referenca: 21 | referenci: Рим 15,12
Исус и Велзевул
(Мр 3,20-30; Лк 11,14-23)
Stih22 | Тогаш доведоа кај Него еден бесомачен од зол дух, кој беше слеп и нем; и го излекува, така што слепонемиот прогледа и проговори.
Referenca: 22 | referenci: 8,29 9,27-33
Stih23 | И сиот народ се чудеше и велеше:„Да не е Овој Христос, синот Давидов?“
Referenca: 23 | referenci: 1,1 Јн 4,29 7,26
Stih24 | А фарисеите, штом го чуја тоа, рекоа: „Тој не ги истерува демоните на друг начин освен преку Велзевул, началникот на демоните!“
Referenca: 24 | referenci: 9,34 2 Цар 1,2 Мк 3,22 Јн 10,19-21
Stih25 | Но Исус, знаејќи ги нивните помисли, им рече: „Секое царство, ако се раздели, запустува; и секој град или дом, ако се раздели на противни групи, ќе пропадне.
Referenca: 25 | referenci: 9,4
Stih26 | И ако сатаната изгонува сатана, тој се разделил сам против себе; тогаш како може да се запази царството негово?
Stih27 | И ако Јас ги истерувам демоните преку Велзевул, синовите ваши, преку кого ги изгонуваат? Затоа тие ќе ви бидат судии.
Stih28 | Ако, пак, Јас истерувам демони со Духот Божји, тоа значи дека до вас дошло царството Божјо.
Referenca: 28 | referenci: 3,2.16 8,29 Мк 1,15 Дела 10,38
Stih29 | Или, како може да влезе некој во куќата на силен човек и да му ја плени покуќнината, ако најнапред не го врзе силниот, па дури тогаш да му ја ограби куќата?
Referenca: 29 | referenci: Ис 49,24-25 Мк 3,27 Јн 12,31
Stih30 | Кој не е со Мене, против Мене е; и кој не собира со Мене, тој растура.
Referenca: 30 | referenci: 13,30 Мк 9,40 Лк 9,50
Stih31 | Затоа ви велам: секој грев и хула ќе им се прости на луѓето, но хулата против Светиот Дух нема да им се прости на луѓето.
Referenca: 31 | referenci: 2 Мојс 34,9 Мк 3,28-29 1 Тим 1,13 1 Јн 5,16
Stih32 | И ако некој каже збор против Синот Човечки, ќе му се прости; но ако каже нешто против Светиот Дух, нема да му се прости ни на овој, ни на оној свет.“
Referenca: 32 | referenci: 8,20 Лк 12,10 Јн 8,21 Евр 6,4-6 10,26-31
Според дрвото – и плодовите!
(Лк 6,43-45)
Stih33 | „Или, ако насадите добро дрво и плодот ќе му биде добар; а ако насадите лошо дрво и плодот ќе му биде лош; зашто по плодот се познава дрвото.
Referenca: 33-34 | referenci: 
Referenca: 33 | referenci: 7,16-20 Лк 6,44
Stih34 | Змиски рожби! Како можете да говорите добро, кога сте лоши? Зашто устата го зборува она што излегува од преполнетото срце.
Referenca: 34 | referenci: 3,7 15,18 23,33 Лк 3,7
Stih35 | Добриот човек од доброто сокровиште изнесува добро, а лошиот човек од лошото сокровиште – лошо.
Stih36 | И ви велам дека за секој лош збор, што ќе го изговорат луѓето, ќе одговараат на судниот ден;
Referenca: 36 | referenci: Изреки 10,14 Јк 2,20 3,2.5-6
Stih37 | зашто по зборовите свои ќе бидеш оправдан, и по зборовите свои ќе бидеш суден.“
Referenca: 37 | referenci: Лк 19,22
Знакот на Јона
(Мт 16,1-4; Мр 8,11-12; Лк 11,29-32)
Stih38 | Тогаш некои од книжниците и фарисеите одговорија и рекоа: „Учителе, сакаме да видиме знак од Тебе!“
Referenca: 38 | referenci: 16,1 Суд 6,17 Јн 6,30 1 Кор 1,22
Stih39 | А Тој им одговори и рече: „Лукав и прељуботворен род бара знак; но нема да му се даде знак освен знакот на пророкот Јона;
Referenca: 39 | referenci: 16,4 5 Мојс 32.5.20 Лк 11,29 Дела 2,40 Фил 2,15
Stih40 | зашто, како што Јона беше во утробата на китот три дни и три ноќи, така и Синот Човечки ќе биде во срцето на земјата три дни и три ноќи.
Referenca: 40 | referenci: 8,20 Јона 2,1
Stih41 | Ниневјаните ќе излезат на суд со овој род и ќе го осудат, зашто тие се покајаа од проповедта на Јона; а ете, тука има поголем од Јона.
Referenca: 41 | referenci: Ез 3,6-7 Јона 3,5.8
Stih42 | И царицата јужна ќе излезе на суд со овој род и ќе го осуди; зашто таа дојде од крај земја за да ја чуе мудроста на Соломон, но ете, тука е многу поголем од Соломон.“
Referenca: 42 | referenci: 12,6 1 Цар 10,1- 10.24 Јн 6,35
За нечистите духови
(Лк 11,24-26)
Stih43 | „Кога нечистиот дух ќе излезе од човекот, минува преку безводни места, барајќи спокој и не го наоѓа;
Referenca: 43 | referenci: 8,29 Ис 13,21-22
Stih44 | тогаш ќе рече: ‚Да се вратам во мојот дом, откаде што излегов.‘ И штом дојде го наоѓа празен, изметен и уреден.
Stih45 | Тогаш оди и доведува други седум духови, полоши од себе, и штом ќе влезат, таму и ќе живеат; и последната состојба на тој човек станува полоша од првата. Така ќе биде и со овој пакосен род.“
Referenca: 45 | referenci: Лк 8,2 Јн 5,14 3 Птр 2,20
Вистинското семејство на Исус
(Мр 3,31-35; Лк 8,19-21)
Stih46 | Додека му зборуваше на народот, мајка Му и браќата Негови стоеја надвор и сакаа да зборуваат со Него.
Referenca: 46 | referenci: 3 Мојс 10,4 5 Мојс 33,9 Јн 7,3.5
Stih47 | Некој Му кажа: „Ете, мајка Ти и браќата Твои стојат надвор и сакаат да зборуваат со Тебе.“
Stih48 | Тој му одговори на оној што Му зборуваше и рече: „Која е Мојата мајка и кои се Моите браќа?“
Referenca: 48 | referenci: Лк 2,49-50
Stih49 | И покажувајќи со рака на учениците Свои рече: „Еве ја Мојата мајка и еве ги Моите браќа!
Stih50 | Зашто кој ја исполнува волјата на Мојот небесен Отец, Кој е на небесата, тој Ми е брат, и сестра, и мајка.“
Referenca: 50 | referenci: 7,21 8,21-22 10,37 Лк 11, 27-28
Глава13
Параболи за Божјото царство
(Мр 4,1; Лк 8,4)
Stih1 | Излегувајќи тој ден од куќата, Исус седна покрај морето.
Stih2 | И се собра околу Него многу народ, така што Тој влезе во кораб и седна, а сиот народ стоеше на брегот.
Referenca: 13,2 | referenci: Лк 5,1-3
Парабола за сејачот
(Мр 4,2-9; Лк 8,5-8)
Stih3 | И им говореше многу во параболи, велејќи: „Ете, излезе сејач да сее;
Referenca: 3 | referenci: Мк 4,2-3
Stih4 | и кога сееше, едни зрна паднаа покрај патот; долетаа птици и ги исколваа.
Stih5 | Други паднаа на каменито место, каде што немаше многу земја, и набргу проникнаа, зашто земјата не беше длабока.
Stih6 | Но, штом изгреа сонцето, тие свенаа, па, бидејќи немаа корен, се исушија.
Referenca: 6 | referenci: Јк 1,11
Stih7 | Некои паднаа во трње и израсна трњето и ги задуши.
Stih8 | Други паднаа на добра земја и дадоа добар плод; едно сто, друго шеесет, а трето триесет.
Referenca: 8 | referenci: Јн 15,8.16
Stih9 | Кој има уши да слуша, нека чуе.“
Целта на параболите
(Мр 4,10-12; Лк 8,9-10)
Stih10 | И кога се приближија до Него учениците, Му рекоа: „Зошто им зборуваш во парабола?“
Stih11 | А Тој им одговори и рече: „Зашто вам ви е дадено да ги знаете тајните на царството небесно, а ним не им е дадено.
Referenca: 11 | referenci: 1 Кор 2,10 Ефес 3,3-4
Stih12 | Кој има ќе му се даде и ќе му се преумножи; а кој нема, ќе му се земе и она што го има.
Referenca: 12 | referenci: 25,29 Мк 4,25 Лк 8,18 19,26
Stih13 | Затоа им зборувам во параболи, зашто гледаат и не видат; слушаат и не можат да чујат, ниту пак, разбираат;
Referenca: 13 | referenci: Ер 5,21 Лк 8,10
Stih14 | и над нив се исполнува пророштвото на Исаија, кој вели: ‚Со уши ќе чуете и нема да разберете, со очи ќе гледате и нема да видите;
Referenca: 14-15 | referenci: Ис 6,9-10 Мк 4,12 Дела 28, 26-27
Stih15 | срцето на овие луѓе закоравело и со ушите тешко слушаат; и ги затвориле очите свои за да не можат никогаш со очите да видат и со ушите да чујат и со срцето да разберат, та да се покајат и да ги исцелам.‘
Referenca: 15 | referenci: Јн 12,40
Stih16 | Вашите, пак, очи се блажени, бидејќи гледаат и ушите ваши – бидејќи слушаат;
Referenca: 16 | referenci: Лк 10,23
Stih17 | зашто вистина ви велам: многу пророци и праведници сакаа да видат што гледате вие, и не видоа, и да чујат што слушате вие, и не чуја.“
Referenca: 17 | referenci: Лк 10,24 Јн 8,56 Ефес 3,5 1 Птр 1, 10-12
Објаснување на параболата за сејачот
(Мр 4,13-20; Лк 8,11-15)
Stih18 | „Вие, пак, чујте ја параболата за сејачот.
Stih19 | Кај секого, што го слуша словото за царството и не го разбира, доаѓа лукавиот и го граба посеаното во срцето негово; ете, тоа означува посеаното покрај патот.
Stih20 | А посеаното на камен е оној што го слуша словото и веднаш со радост го прима;
Referenca: 20 | referenci: Дела 17,11 1 Сол 1,6
Stih21 | но нема во себе корен и е непостојан: дојдат ли неволји или гонење заради словото, веднаш отстапува.
Stih22 | Посеаното, пак, во трње е оној што го слуша словото, но грижите од овој свет и примамливото богатство го задушуваат словото и тоа останува без род.
Referenca: 22 | referenci: 6,24 Мк 4,19 1 Тим 6,6-9
Stih23 | А посеаното на добра земја е оној што го слуша словото и го разбира, и дава плод: еден сто, друг шеесет, а трет триесет.“
Referenca: 23 | referenci: Јн 15,8.16 Гал 5,22
Парабола за каколот
Stih24 | И друга парабола им кажа, велејќи:„Царството небесно прилега на човек што посеал добро семе на својата нива.
Referenca: 24 | referenci: Мк 4,26
Stih25 | Но, додека спиеја луѓето, дојде неговиот непријател и посеја меѓу житото какол, па си отиде.
Stih26 | А кога израсна растението и донесе плод, тогаш се појави и каколот.
Stih27 | И кога дојдоа слугите на стопанот, му рекоа: ‚Господаре, нели добро семе посеа на нивата своја? Од каде сега, пак, овој какол во неа?‘
Stih28 | А тој им рече: ‚Непријателот го направи тоа!‘ Слугите, пак, му рекоа: ‚Сакаш ли да одиме и да го исплевиме?‘
Stih29 | Но тој им рече: ‚Не, да не би, корнејќи го каколот, да искорнете заедно со него и жито;
Stih30 | оставете нека расте и едното и другото, до жетвата; а по жетвата ќе им кажам на жетварите: соберете го најнапред каколот и врзете го во снопови, за да се изгори; а, житото приберете го во мојата житница.‘“
Referenca: 30 | referenci: 3,12 Јн 15,6
Парабола за синаповото зрно
(Мр 4,30-32; Лк 13,18-19)
Stih31 | И друга парабола им кажа, кога рече: „Царството небесно прилега на синапово зрно, кое човек го зел и го посеал на нивата своја;
Referenca: 31 | referenci: 17,20 Лк 17,6
Stih32 | Тоа е најмало од сите семиња, но кога ќе израсне, поголемо е од сите грмушки, па станува дури и дрво, така што птиците небески долетуваат и застануваат на неговите гранки.“
Referenca: 32 | referenci: Ез 17,23 31,6 Пс 104,12 Дан 4,9.18
Парабола за квасецот
(Лк 13,20-21)
Stih33 | И друга парабола им кажа: „Царството небесно прилега на квасец, што го зема жена и го клава во три мери брашно, дури не скисне сето.“
Referenca: 33 | referenci: Лк 13,21 1 Кор 5,6 Гал 5,9
Зошто Исус зборува во параболи
(Мр 4,33-34)
Stih34 | Сето ова му го зборуваше Исус на народот во параболи и без параболи не им говореше ништо;
Stih35 | за да се исполни реченото преку пророкот кој вели: „Со параболи ќе ја отворам устата Своја; ќе ги искажам тајните од создавањето на светот.“
Referenca: 35 | referenci: Пс 78,2
Значењето на параболата за каколот
Stih36 | Тогаш Исус го остави народот и влезе во една куќа. А учениците се приближија до Него и Му рекоа: „Протолкувај ни ја параболата за каколот на нивата!“
Referenca: 36 | referenci: 15,15 Мк 4,10 7,17
Stih37 | А Тој им одговори и рече: „Сејачот на доброто семе е Синот Човечки.
Referenca: 37-38 | referenci: 1 Кор 3,9
Referenca: 37 | referenci: 8,20
Stih38 | Нивата е овој свет; доброто семе – тоа се синовите на царството, а каколот – синовите на лукавиот;
Referenca: 38 | referenci: 1 Јн 3,10
Stih39 | Непријателот, пак, што го посеа, е ѓаволот; жетвата е крајот на светот, а жетварите се ангелите.
Referenca: 39 | referenci: 3,12 Јоил 4,13 Откр 14,15-16
Stih40 | И така, како што се собира плевата и се гори во оган, така ќе биде и при крајот на овој свет.
Referenca: 40 | referenci: 3,10 Мк 13,27 Јн 15,6
Stih41 | Ќе испрати Синот Човечки Свои ангели и ќе ги соберат сите причинители на гревот од Неговото царство, и оние што вршат незаконски дела,
Referenca: 41 | referenci: Соф 1,3 Откр 21,8
Stih42 | и ќе ги фрлат во вжарена печка; таму ќе има плач и крцкање со заби.
Referenca: 42 | referenci: 8,12 Дан 3,6 Откр 20,15
Stih43 | Тогаш праведниците ќе заблескаат како сонце во царството на нивниот Отец. Кој има уши да слуша, нека чуе!“
Referenca: 43 | referenci: 11,15 Суд 5,31 Дан 12,3
Парабола за скриеното богатство
Stih44 | „Царството небесно прилега уште и на богатство сокриено во нива, кое го нашол човек и прикрил, па, од радост за него, отишол и продал сѐ што имал, и ја купил таа нива.“
Referenca: 44 | referenci: 19,21 Изреки 4,7
Парабола за бисерот
Stih45 | „Царството небесно прилега и на трговец, кој бара убави бисери;
Stih46 | па, штом најде едно зрно скапоцен бисер, оди и продава сѐ што има и го купува.“
Парабола за мрежата
Stih47 | „Царството небесно прилега, исто така, и на мрежа, која се фрла во морето и уловува секакви риби;
Stih48 | и кога ќе се наполни, ја извлекуваат на брегот и седнуваат, па добрите риби ги собираат во садови, а лошите ги фрлаат.
Stih49 | Така ќе биде и при крајот на светот: ќе излезат ангелите и ќе ги одделат лошите од праведните,
Referenca: 49 | referenci: 13,40-41 25,32
Stih50 | и ќе ги фрлат во вжарена печка: таму ќе има плач и крцкање со заби.“
Referenca: 50 | referenci: 13,42
Заклучок
Stih51 | И ги праша Исус: „Дали го разбравте сето ова?“ Тие Му одговорија: „Да, Господи!“
Referenca: 51 | referenci: 15,10
Stih52 | А Тој им рече: „Затоа секој книжник, кој се научил за царството небесно, прилега на домаќин што изнесува од своето сокровиште ново и старо.“
Referenca: 52 | referenci: 5,17
Исус се враќа во Назарет
(Мр 6,1-6; Лк 4,16-30)
Stih53 | И, откако ги кажа Исус овие параболи, си замина оттаму.
Stih54 | А штом дојде во Својот роден крај, го поучуваше народот во синагогите нивни. И сите се чудеа и велеа: „Од каде кај Него ваква мудрост и моќ?
Referenca: 54 | referenci: 2,23 Лк 4,16 Јн 7,15
Stih55 | Нели е Овој син на дрводелецот? Мајка Му нели се вика Марија, и браќата Негови – Јаков и Јосија, Симон и Јуда?
Referenca: 55 | referenci: 12,46 27,56 Лк 3,23 Јн 1,45 6,42
Stih56 | И сестрите Негови не се ли сите меѓу нас? Од каде, пак, сето тоа кај Него?“
Stih57 | И се соблазнија заради Него. А Исус им рече: „Нема пророк без чест, освен во земјата негова и во домот негов.“
Referenca: 57 | referenci: 16,14 Јн 4,44
Stih58 | И не направи таму многу чуда поради нивното неверие.
Referenca: 58 | referenci: 8,10 17,19
Глава14
Смртта на Јован Крстител
(Мр 6,14-29; Лк 9,7-9)
Stih1 | Во тоа време гласот за Исус дојде и до Ирод четворовласникот84,
Futnota84 | 7 14,1. Во оригиналниот текст стои „тетрарх“, т.е. владетел над четирите области.
Referenca: 14,1 | referenci: 16,14 Лк 3,1.19 23,6-12.15
Stih2 | кој им рече на своите потчинети:„Тоа е Јован Крстител; тој воскреснал, па затоа и стануваат чуда преку него!“
Stih3 | Зашто Ирод, кога го фати Јован, го врза и го фрли во затвор заради Иродијада, жената на брат му Филип;
Referenca: 3-4 | referenci: 3 Мојс 18,16 20,21
Referenca: 3 | referenci: Лк 3,19-20
Stih4 | бидејќи Јован му велеше: „Не доликува да биде твоја!“
Stih5 | И сакаше да го убие, но се плашеше од народот, зашто го сметаа за пророк.
Referenca: 5 | referenci: 21,26 Лк 1,76
Stih6 | А кога му беше роденден на Ирод, ќерката на Иродијада играше пред гостите и му угоди на Ирод;
Stih7 | затоа тој ѝ се заколна дека ќе ѝ даде што и да побара.
Stih8 | И таа, подучена од мајка си, рече:„Дај ми ја овде на чинија главата на Јован Крстител!“
Stih9 | И се загрижи царот; но, заради заклетвата и гостите свои, нареди да ѝ ја дадат.
Stih10 | Па прати, та ја отсекоа главата на Јован во затворот.
Stih11 | И ја донесоа главата негова на чинија и ѝ ја дадоа на девојката, а таа ја однесе на мајка си.
Stih12 | Учениците, пак, негови, дојдоа, го земаа неговото тело и го погребаа; па отидоа и му јавија на Исус.
Referenca: 12 | referenci: Дела 8,2
Исус нахранува над пет илјади луѓе
(Мр 6,30-44; Лк 9,10-17; Јн 6,1-14)
Stih13 | Штом го чу тоа Исус, замина оттаму со кораб во пусто место, Сам; а народот, штом дозна за тоа, тргна по Него пеш од градовите.
Stih14 | И кога излезе Исус, виде многу свет; и се смилува над нив и ги излекува нивните болни.
Referenca: 14 | referenci: 9,36 15,32
Stih15 | А на стемнување се приближија до Него учениците Негови и рекоа: „Местово е пусто, а и доцна е веќе; пушти го народот да оди по селата и да си купи храна.“
Stih16 | Но Исус им рече: „Нема потреба да одат; дајте им вие да јадат!“
Referenca: 16-20 | referenci: 2 Цар 4, 42-44
Stih17 | А тие Му рекоа: „Ние имаме само пет леба и две риби.“
Referenca: 17-21 | referenci: 15,34-38
Stih18 | Тој им рече: „Донесете Ми ги тука!“
Stih19 | И откако му заповеда на народот да седне по тревата, ги зеде петте леба и двете риби, погледна кон небото, ги благослови, ги прекрши и им ги даде лебовите на учениците, а учениците – на народот.
Referenca: 19 | referenci: 26,26 Мк 6,41 Јн 11,41 17,1
Stih20 | И јадеа сите и се наситија; и кренаа дванаесет кошеви полни со останати парчиња.
Referenca: 20 | referenci: 2 Мојс 16,4.12 Пс 78,29
Stih21 | А оние што јадеа беа околу пет илјади мажи, покрај жените и децата.
Исус оди по површината на водата
(Мр 6,45-52; Јн 6,15-21)
Stih22 | И веднаш ги повика Исус учениците Свои да влезат во кораб и да минат на другата страна пред Него, додека Тој да го распушти народот.
Stih23 | Па штом го распушти народот, Тој се искачи на планината за да се помоли насамо. И таа вечер остана таму Сам.
Referenca: 23 | referenci: Мк 1,35 Јн 6,15
Stih24 | А коработ беше веќе на сред море и брановите го удираа, зашто ветрот дуваше спротивно.
Stih25 | Но на четвртата стража85 преку ноќта, дојде Исус кај нив, одејќи по морето.
Futnota85 | 8 14,25. Меѓу 3 и 6 часот наутро.
Referenca: 25 | referenci: Јов 9,8
Stih26 | А учениците, штом Го видоа како оди по морето, се уплашија и рекоа:„Тоа е привидение!“ и од страв извикаа.
Referenca: 26 | referenci: Лк 24,37
Stih27 | Но Исус веднаш почна да зборува со нив и им рече: „Не бојте се! Јас сум, не плашете се!“
Stih28 | А Петар, одговарајќи Му, рече:„Господи, ако си Ти, заповедај да дојдам кај Тебе по водата!“
Stih29 | И Исус му рече: „Дојди!“ Па штом излезе од коработ, Петар тргна по водата за да оди кај Исус;
Stih30 | но, кога го виде силниот ветар, се уплаши, почна да тоне и извика: „Господи, спаси ме!“
Stih31 | Исус веднаш му подаде рака, го фати и му рече: „Маловернику, зошто се посомнева?“
Referenca: 31 | referenci: 6,30 8,26
Stih32 | И кога влегоа во коработ, ветрот престана.
Referenca: 32 | referenci: Мк 4,39
Stih33 | А оние што беа во коработ Му пристапија, Му се поклонија и рекоа:„Навистина, Ти си Синот Божји!“
Referenca: 33 | referenci: 8,29 Дела 8,37 Рим 1,4 Евр 4,14
Исус исцелува во генисаретскиот крај
(Мр 6,53-56)
Stih34 | Па откако преминаа, дојдоа во земјата генисаретска.
Stih35 | Луѓето од тоа место, штом Го познаа, разгласија по целата таа околија и ги донесоа кај Него сите болни.
Stih36 | И Го молеа да се допрат барем до крајот од Неговата облека; и тие што се допреа, се излекуваа.
Referenca: 36 | referenci: 9,20-22 Лк 6,19
Глава15
Исус ги отфрла човечките обичаи
(Мр 7,1-13)
Stih1 | Тогаш пристапија кон Исус ерусалимските книжници и фарисеи, велејќи:
Stih2 | „Зошто учениците Твои не го запазуваат преданието на старите? Зошто не си ги мијат рацете кога јадат леб?“
Referenca: 15,2 | referenci: 2 Мојс 30,18-21 Лк 11,38 Гал 1,14 Кол 2,8
Stih3 | А Тој им одговори и рече: „Па зошто и вие ја престапувате Божјата заповед заради вашето предание?
Stih4 | Зашто Бог заповедал и рекол: ‚Почитувај ги татко си и мајка си‘, и ‚кој говори лошо против таткото свој или мајка си, со смрт да се казни‘.
Referenca: 4 | referenci: 19,19 2 Мојс 20,12 21,17 3 Мојс 20,9 5 Мојс 5,16 Мк 7,10 Лк 18,20 Ефес 6,2
Stih5 | А вие велите: ‚Ако некој му рече на татка си или на мајка си: она, со што би можел да се ползуваш од мене, е ветено за Господ‘,
Stih6 | тогаш тој може да не го почитува својот татко или својата мајка! Така ја нарушивте заповедта Божја заради вашето предание!
Stih7 | Лицемери, добро пророкувал за вас Исаија, велејќи:
Referenca: 7 | referenci: 6,2 23,13
Stih8 | ‚Овој народ се приближува до Мене со устата своја и со усните Ме почитува, а срцето негово стои далеку од Мене;
Referenca: 8-9 | referenci: Ис 29,13
Referenca: 8 | referenci: 12,34 Пс 78,36-37
Stih9 | но напразно Ме почитува, зашто проповеда човечки повелби.‘“
Referenca: 9 | referenci: 5,20 Кол 2,22
Што го осквернува човекот?
(Мр 7,14-23)
Stih10 | И како ги повика луѓето, им рече:„Слушајте и разберете!
Stih11 | Не го осквернува човекот она што влегува во устата, туку она што излегува од устата, тоа го осквернува човекот.“
Referenca: 11 | referenci: 12,34
Stih12 | Тогаш Неговите ученици Му се приближија и рекоа: „Знаеш ли дека фарисеите, штом го чуја тој збор, се соблазнија?“
Stih13 | А Тој, одговарајќи им, рече: „Секоја садница, што не ја насадил Мојот Отец небесен, ќе се искорне;
Referenca: 13 | referenci: Ис 5,1-7 Лк 13,6-9 Јн 15,2
Stih14 | оставете ги: тие се слепи водачи на слепи: а кога слеп води слеп, обата ќе паднат во јама.“
Referenca: 14 | referenci: 23,16.19.24 Лк 6,39 Рим 2,19
Stih15 | Петар, пак, Му одговори и рече:„Објасни ни ја оваа парабола.“
Stih16 | А Исус им рече: „Ама вие, уште ли не сфаќате?
Referenca: 16 | referenci: Мк 4,13
Stih17 | Уште ли не разбирате дека сѐ што влегува во устата, минува преку стомакот и се исфрлува надвор?
Stih18 | А она што излегува од устата, иде од срцето и тоа го осквернува човекот;
Stih19 | зашто од срцето излегуваат лоши помисли, убиства, прељубодејства, блудства, кражби, лажни сведоштва, хули;
Referenca: 19 | referenci: Рим 1, 29-30 1 Кор 6, 9-10 Гал 5,19-21 1 Птр 4,3 Откр 21,8
Stih20 | тоа го осквернува човекот. А јадењето со неизмиени раце не го осквернува човекот.“
Верата на една Хананејка
(Мр 7,24-30)
Stih21 | И кога излезе оттаму Исус, замина во земјата Тирска и Сидонска.
Stih22 | И ете, една жена Хананејка, излезе од оние краишта, повика кон Него, велејќи: „Смилувај ми се, Господи, Сине Давидов! Ќерка ми жестоко ја мачи демон.“
Referenca: 22 | referenci: 9,27 Мк 10, 47-48 Лк 18, 38-39
Stih23 | Но Тој не ѝ одговори ниту збор. И пристапувајќи до Него, учениците Негови Го молеа и велеа: „Отпушти ја, зашто вика по нас.“
Referenca: 23 | referenci: Лк 11,8
Stih24 | А Тој одговори и рече: „Јас сум пратен само кај загубените овци на домот израелски.“
Referenca: 24 | referenci: 10,5-6
Stih25 | Но таа, кога пристапи, Му се поклони и велеше: „Господи, помогни ми!“
Stih26 | Тој, одговарајќи ѝ рече: „Не е добро да се земе лебот од децата и да се фрли на кучињата.“
Referenca: 26 | referenci: 7,6
Stih27 | Но таа Му рече: „Да, Господи, но и кучињата јадат од трошките што паѓаат од трпезата на нивните господари.“
Referenca: 27 | referenci: Лк 16,21
Stih28 | Тогаш Исус одговори и рече: „О, жено, голема е твојата вера; нека ти биде по желбата твоја!“ И во тој час оздраве ќерката нејзина.
Referenca: 28 | referenci: 8,10.13
Исус исцелува многу народ
(Мр 7,31)
Stih29 | Штом замина оттаму, Исус дојде кај Галилејското Море, се искачи на гората и седна таму.
Referenca: 29 | referenci: Мк 7,31
Stih30 | И дојде кај Него многу народ, кој имаше со себе куци, слепи, неми, фатени и многу други, и ги положија пред нозете на Исус, и Тој ги исцели,
Referenca: 30 | referenci: 11,5 19,2 21,14
Stih31 | така што народот се восхитуваше гледајќи како неми зборуваат, фатени оздравуваат, куци се движат и слепи прогледуваат и Го прославуваше Бога Израелов.
Referenca: 31 | referenci: 8,3 11,4-5 Мк 7,37
Исус нахранува над четири илјади души
(Мр 8,1-10)
Stih32 | А Исус, кога ги повика учениците Свои, рече: „Жал ми е за луѓето, зашто три дни веќе стојат кај Мене и немаат што да јадат; да ги распуштам гладни, не би сакал, за да не премалеат по патот.“
Referenca: 32 | referenci: 9,36 14,15
Stih33 | Но учениците Негови Му рекоа:„Каде ќе земеме толку леб во пустинава за да нахраниме толку народ?“
Referenca: 33 | referenci: 2 Цар 4,43
Stih34 | Исус ги праша: „Колку лебови имате?“ А тие одговорија: „Седум и неколку риби.“
Referenca: 34-38 | referenci: 14,17-21 Мк 6,33-44 Лк 9,13-17 Јн 6,9-13
Stih35 | Тогаш му заповеда Исус на народот да поседне по земјата.
Stih36 | И земајќи ги седумте лебови и рибите, благодари, ги прекрши и им ги даде на учениците Свои, а учениците – на народот.
Referenca: 36 | referenci: 1 Кор 11,24
Stih37 | И јадеа сите и се наситија; и кренаа останати парчиња седум полни кошници.
Referenca: 37 | referenci: 2 Цар 4,44 Пс 78,29 Мк 8,20
Stih38 | А оние што јадеа беа четири илјади мажи, покрај жените и децата.
Stih39 | Па, штом го распушти народот, влезе во кораб и пристигна во Магдалските предели.
Глава16
Фарисеите бараат знак
(Мр 8,11-13; Лк 12,54-56)
Stih1 | Тогаш пристапија кон Исус фарисеите и садукеите и, искушувајќи Го, побараа да им покаже чудо од небото.
Referenca: 16,1 | referenci: 12,38 22,15.35
Stih2 | Тој, одговарајќи им, рече: „Навечер велите: ‚ќе биде ведро, зашто небото е црвено‘;
Stih3 | а наутро: ‚денес ќе има невреме, зашто небото е матно.‘ Лицемери, изгледот на небото можете да го распознавате, а знаците на времињата не можете?
Stih4 | Род лукав и прељуботворен бара знак, но знак нема да му се даде освен знакот на пророкот Јона.“ Па оставајќи ги, си замина.
Referenca: 4 | referenci: 12,39
За квасецот на фарисеите
(Мр 8,14-21; Лк 12,1-6)
Stih5 | И преоѓајќи на спротивната страна, учениците Негови заборавија да земат леб.
Stih6 | Исус им рече: „Внимавајте и чувајте се од квасецот фарисејски и садукејски!“
Referenca: 6 | referenci: Лк 12,1 1 Кор 5,6-8 Гал 5,9
Stih7 | А тие помислија во себе и си рекоа:„Тоа е што не зедовме леб!“
Stih8 | Но Исус ги разбра и им рече: „Маловерни, зошто мислите во себе дека не сте зеле леб?
Referenca: 8 | referenci: 6,30-31 Мк 4,13
Stih9 | Уште ли не разбирате и не помните за петте леба на пет илјади души, и колку кошеви собравте?
Referenca: 9 | referenci: 14,13-21 15,38
Stih10 | Ниту за седумте леба на четири илјади души, и колку кошници собравте?
Referenca: 10 | referenci: Мк 8,1-9
Stih11 | Како не разбирате дека не ви зборував за леб: ‚Чувајте се од квасот фарисејски и садукејски!‘“
Referenca: 11 | referenci: 16,6
Stih12 | Тогаш разбраа дека Тој им беше рекол да се пазат не од лебниот квас, туку од учењето фарисејско и садукејско.
Сведоштвото на Петар
(Мр 8,27-30; Лк 9,18-21)
Stih13 | И кога дојде Исус во областа на Кесарија Филипова, ги праша учениците Свои и рече: „Што велат луѓето, кој е Синот Човечки?“
Referenca: 13 | referenci: 8,20
Stih14 | Тие одговорија: „Едни дека е Јован Крстител, други дека е Илија, а некои дека е Еремија или дека е еден од пророците.“
Referenca: 14 | referenci: 5 Мојс 18,15 Мк 6,14-15 Лк 7,16.39 9,7-8 24,19 Јн 4,19
Stih15 | А Тој им рече: „А вие, што мислите, Кој сум Јас?“
Stih16 | Симон Петар одговори и рече: „Ти си Христос, Синот на живиот Бог.“
Referenca: 16 | referenci: 4,3 14,33 Јн 6,69
Stih17 | Тогаш Исус му одговори и рече:„Блажен си ти, Симоне, сине Јонин, зашто тело и крв не ти го открија тоа, туку Мојот Отец, Кој е на небесата.
Referenca: 17 | referenci: Рим 7,5 Гал 1,16
Stih18 | А Јас тебе ти велам: ти си Петар и на тој камен86 ќе ја изградам црквата Своја, и вратите на пеколот нема да ја надвладеат.
Futnota86 | 9 16,18. Игра на зборови, зашто и Петар значи камен. Сепак, личното име е „Петрос“, а втората именка е „петра“.
Referenca: 18 | referenci: Јн 1,42 1 Птр 1,1 3,19
Stih19 | И ќе ти ги дадам клучевите од небесното царство, и што ќе сврзеш на земјата, ќе биде сврзано на небесата; а што ќе разврзеш на земјата, ќе биде разврзано и на небесата.“
Referenca: 19 | referenci: Ис 22,22
Stih20 | Тогаш Исус им заповеда на учениците Свои да не кажуваат никому дека Тој е Христос.
Referenca: 20 | referenci: 8,4
Исус ги навестува Својата смрт и воскресение
(Мр 8,31-33; Лк 9,22)
Stih21 | Оттогаш почна Исус на Своите ученици да им открива дека Тој треба да отиде во Ерусалим и да пострада многу од старешините, првосвештениците и книжниците и да биде убиен, и на третиот ден да воскресне.
Referenca: 21 | referenci: 17,12.22-23 20,17-19 27,63 Лк 13, 32-33 Дела 10,40 1 Кор 15, 3-4
Stih22 | А Петар Го повлече настрана, почна да Му говори, зборувајќи: „Биди милостив кон Себе, Господи; тоа со Тебе нема да се случи!“
Stih23 | Но Тој се заврте и му рече на Петар: „Бегај од Мене, сатано! Ти си Ми соблазна, зашто мислиш не за она што е Божјо, туку за она што е човечко!“
Referenca: 23 | referenci: 4,10
Патот за следбениците на Исус
(Мр 8,34-9,1; Лк 9,23-27)
Stih24 | Тогаш Исус им рече на учениците Свои: „Ако некој сака да врви по Мене, нека се одрече од себе, нека го земе својот крст и нека Ме следи;
Referenca: 24 | referenci: 4,19 10,38 Лк 14,27
Stih25 | зашто, кој сака да го спаси животот свој, ќе го загуби; а кој ќе го загуби својот живот заради Мене, ќе го најде:
Referenca: 25 | referenci: 10,39 Лк 17,33 Јн 12,25-26
Stih26 | зашто, каква полза е за човек ако го придобие целиот свет, а на душата своја ѝ напакости? Или каков откуп ќе даде човек за својата душа?
Stih27 | Зашто Синот Човечки ќе дојде во славата на Својот Отец, со ангелите Свои, и тогаш ќе му даде на секој според делата негови.
Referenca: 27 | referenci: 8,20 Пс 62,13 Изреки 24,12 Рим 2,6 2 Сол 1,7
Stih28 | Вистина ви велам: тука стојат некои што нема да вкусат смрт додека не Го видат Синот Човечки како доаѓа во царството Свое.“
Referenca: 28 | referenci: 10,23 24,30.34 26,64
Глава17
Христовото преображение
(Мр 9,2-9; Лк 9,28-36)
Stih1 | А по шест дни Исус ги зеде со Себе Петар, Јаков и брат му Јован, и ги изведе на висока гора сами;
Referenca: 17,1 | referenci: 26,37 Јн 21,2
Stih2 | и се преобрази пред нив; и лицето Негово светна како сонце, а алиштата Му станаа бели како светлина.
Referenca: 2 | referenci: 28,3 Дан 7,9 3 Птр 1, 16-18
Stih3 | И ете, им се јавија Мојсеј и Илија, кои разговараа со Него.
Referenca: 3 | referenci: 11,14 2 Мојс 33 5 Мојс 18,15.18 1 Цар 19, 9-14
Stih4 | Тогаш Петар Му одговори на Исус и рече: „Господи, добро ни е да бидеме овде; ако сакаш ќе направам тука три колиби: една за Тебе, една за Мојсеј и една за Илија.“
Referenca: 4 | referenci: 5 Мојс 16,13
Stih5 | Додека уште говореше, ете, ги засени светол облак; и се чу глас од облакот кој велеше: „Овој е Мојот возљубен Син, во Кого е Мојата волја; Него послушајте Го!“
Referenca: 5 | referenci: 3,17 2 Мојс 13,21 19,16 24,15-16 40,34-35 1 Цар 8, 10-12 Ис 42,1 Дела 1,9 3 Птр 1,17
Stih6 | И кога го чуја тоа учениците, паднаа ничкум и многу се уплашија.
Referenca: 6 | referenci: 27,54
Stih7 | Но Исус, штом се приближи, се допре до нив и им рече: „Станете и не плашете се!“
Stih8 | А тие, кога ги подигнаа очите, не видоа никој друг освен Исус.
Stih9 | Исус им заповеда и рече: „Никому не кажувајте што видовте додека Синот Човечки не воскресне од мртвите!“
Referenca: 9 | referenci: 8,4 8,20
За Илија
(Мр 9,11-13)
Stih10 | Потоа учениците Негови Го прашаа, говорејќи: „Зошто, пак, книжниците велат дека најнапред треба да дојде Илија?“
Referenca: 10-11 | referenci: Мал 3, 23-24
Stih11 | Исус им одговори и рече: „Илија ќе дојде порано и ќе уреди сѐ;
Referenca: 11 | referenci: 19,28
Stih12 | но ви велам дека Илија веќе дојде и не го познаа, туку му направија сѐ што сакаа; така и Синот Човечки ќе пострада од нив.“
Referenca: 12 | referenci: 11,14 20,17-19 Лк 1,17
Stih13 | Тогаш учениците разбраа дека Тој им зборува за Јован Крстител.
Referenca: 13 | referenci: 11,10-14
Исус ослободува од демони
(Мр 9,14-29; Лк 9,37-43)
Stih14 | Кога дојдоа кај народот, пристапи кон Него еден човек, кој падна на колена
Referenca: 14 | referenci: Мк 1,40 10,17
Stih15 | и рече: „Господи, смилувај се на мојот син, зашто при нова месечина го напаѓа зол дух и се мачи многу; често паѓа во оган и често – во вода;
Stih16 | го одведов кај Твоите ученици, но тие не можеа да го излекуваат.“
Stih17 | А Исус одговори и рече: „О, роде безверен и развратен! До кога ќе бидам со вас? До кога ќе ве трпам? Доведете Ми го тука!“
Referenca: 17 | referenci: 12,39 5 Мојс 32,5.20 Дела 2,40 Фил 2,15
Stih18 | И му нареди Исус на демонот и тој излезе од момчето; и тоа оздраве во тој час.
Referenca: 18 | referenci: 8,29 15,28 Мк 1,25 5,8 Јн 4,52-53
Stih19 | Тогаш учениците пристапија кон Исус насамо и Му рекоа: „Зошто не можевме ние да го истераме?“
Stih20 | А Исус им рече: „Заради вашето безверие: зашто, вистина, ви велам, ако имате вера колку синапово зрно, ќе ѝ речете на оваа планина: ‚Премести се одовде таму! И таа ќе се премести, и ништо нема да биде за вас неможно.
Referenca: 20 | referenci: 13,58 21,21 Мк 11, 22-23 1 Кор 13,2
Stih21 | (Овој, пак, род се истерува само со молитва и пост.)“
Referenca: 21 | referenci: Мк 9,29
Исус повторно ги најавува Својата смрт и воскресение
(Мр 9,30-32; Лк 9,43-45)
Stih22 | А кога беа во Галилеја, Исус им рече: „Синот Човечки ќе биде предаден во раце човечки,
Referenca: 22-23 | referenci: 17,12 20,17-19 2 Сам 24,14
Referenca: 22 | referenci: Дела 10,40
Stih23 | и ќе Го убијат, и на третиот ден ќе воскресне.“ И тие многу се нажалија.
За храмовниот данок
Stih24 | А кога пристигнаа во Капернаум, му пристапија на Петар оние што собираа дидрахми и му рекоа: „Учителот ваш не плаќа ли дидрахми87?“
Futnota87 | 10 17,24. Дидрахми – данок што се плаќал за одржување на храмот.
Referenca: 24 | referenci: 2 Мојс 38,26
Stih25 | Тој одговори: „Плаќа.“ И кога влезе дома, Исус го испревари и рече: „Како ти се чини, Симоне? Земните цареви од кого земаат царина или данок? Од своите синови или од туѓи?“
Stih26 | Петар Му одговори: „Од туѓите.“ Исус му рече: „Значи, синовите не плаќаат;
Stih27 | но, за да не ги соблазниме, отиди до морето, фрли јадица и првата риба што ќе се улови, земи ја; и, кога ќе ѝ ја отвориш устата, ќе најдеш статир88; земи го и подај им го за Мене и за себе!“
Futnota88 | 11 17,27. Статир – монета вредна две дидрахми.
Referenca: 27 | referenci: 5,29 Рим 14,13 1 Кор 8,13
Глава18
Кој е најголем?
(Мр 9,33-37; Лк 9,46-48)
Stih1 | Во тој час се приближија уче ниците до Исус и рекоа: „Кој е најголем во царството небесно?“
Referenca: 18,1 | referenci: Лк 22,24
Stih2 | И Исус повика едно дете, го постави меѓу нив
Referenca: 2 | referenci: 19,13-14
Stih3 | и им рече: „Вистина ви велам, ако не се промените и не бидете како деца, нема да влезете во царството небесно:
Referenca: 3 | referenci: 5,20 Лк 18,17
Stih4 | кој ќе биде понизен како ова дете, тој е најголем во царството небесно;
Referenca: 4 | referenci: 23,12
Stih5 | и кој прима такво дете во Мое име, Мене Ме прима.“
Referenca: 5 | referenci: 10,40 Лк 9,48 Јн 13,20
За соблазнувањата
(Мр 9,42-48; Лк 17,1-2)
Stih6 | „Кој ќе соблазни89 едно од овие мали, за него е подобро да му се обеси воденички камен на вратот и да потоне во морска длабочина.
Futnota89 | 12 18,6. Соблазнување значи наведување на грев.
Referenca: 6 | referenci: 5,29
Stih7 | Тешко му на светот од соблазни, зашто соблазните треба да дојдат; но тешко му на оној човек, преку кого доаѓа соблазната.
Stih8 | Ако те соблазнува раката твоја или ногата твоја, отсечи ја и фрли ја од себе: подобро е за тебе да влезеш во животот без една рака или нога, отколку со двете раце и двете нозе да бидеш фрлен во вечниот оган;
Referenca: 8-9 | referenci: 5,29-30 7,14 25,46
Stih9 | и ако те соблазнува окото твое, извади го и фрли го од себе: подобро е за тебе да влезеш во животот со едно око, отколку да ги имаш и двете очи, а да бидеш фрлен во огнениот пекол.“
Парабола за загубената овца
(Лк 15,3-7)
Stih10 | „Гледајте да не презрете едно од овие мали, зашто, ви велам, нивните ангели на небесата секогаш го гледаат лицето на Мојот Отец небесен.
Referenca: 10 | referenci: Дела 12,15 Евр 1,14
Stih11 | (Зашто Синот Човечки дојде да го бара и спаси загубеното.)
Referenca: 11 | referenci: Лк 19,10 1 Тим 1,15
Stih12 | Што мислите? Ако некој има сто овци и една од нив се загуби, нема ли да ги остави деведесет и деветте в планина и да појде да ја бара загубената овца?
Referenca: 12 | referenci: Ез 34,16
Stih13 | Па, ако ја најде, ве уверувам дека ќе се радува за неа повеќе отколку за деведесет и деветте незагубени.
Stih14 | Така и вашиот Отец небесен не сака да загине ниедно од овие, маливе.“
Referenca: 14 | referenci: Јн 6,39
Ако ти згреши ближниот
Stih15 | „Ако згреши против тебе братот твој, оди и искарај го насамо; ако те послуша, си го придобил брата си;
Referenca: 15 | referenci: Лк 17,3 Гал 6,1
Stih16 | ако не те послуша, поведи со себе уште еден или двајца, па со устата на двајца или тројца сведоци нека се потврди секој збор;
Referenca: 16 | referenci: 5 Мојс 19,15 Јн 8,17 2 Кор 13,1 1 Тим 5,19
Stih17 | ако, пак, не ги послуша и нив, кажи ѝ на црквата; па, ако и црквата не ја послуша, тогаш нека ти биде тој како незнабожец и цариник.“
Referenca: 17 | referenci: Рим 16,17 1 Кор 5,11
Stih18 | „Вистина ви велам: сѐ што ќе сврзете на земјата, ќе биде сврзано и на небото; и сѐ што ќе разврзете на земјата, ќе биде разврзано и на небото.
Referenca: 18 | referenci: 16,19 Јн 20,23
Заедничка молитва
Stih19 | Пак ви велам: ако двајца од вас се согласат на земјата да молат за нешто, што и да било, ќе им биде дадено од Мојот Отец небесен;
Referenca: 19 | referenci: 7,7 Јн 15,7.16 1 Јн 3,22
Stih20 | зашто, каде се двајца или тројца собрани во Мое име, таму сум и Јас среде нив.“
Referenca: 20 | referenci: 28,20 Јн 16,23
Братско простување
(Лк 17,4)
Stih21 | Тогаш Петар пристапи кон Него и рече: „Господи, колкупати да му простам на брата си, кога ќе згреши против мене? До седумпати ли?“
Referenca: 21 | referenci: 6,12 Лк 17,4 23,34
Stih22 | Исус му одговори: „Не ти велам до седум, туку до седумдесетпати по седум.“
Referenca: 22 | referenci: 5,39.44-45 1 Мојс 4,24 Ефес 4,32 1 Сол 5,15
Парабола за немилосрдниот слуга
Stih23 | „Затоа царството небесно прилега на царот кој побарал да ја расчисти сметката со своите слуги.
Referenca: 23 | referenci: 25,19
Stih24 | Кога почна да ја расчистува сметката, доведоа кај него еден што му должеше десет илјади таланти;
Stih25 | па, бидејќи немаше со што да плати, господарот негов нареди да го продадат него, и жена му, и децата негови, и сѐ што имаше, за да наплати.
Stih26 | Тогаш тој слуга падна пред него на колена и му се поклонуваше говорејќи:‚Господаре, стрпи се спрема мене и сѐ ќе ти платам.‘
Stih27 | А господарот на тој слуга се смилува, го пушти и му го прости долгот.
Referenca: 27 | referenci: Лк 7,42
Stih28 | Слугата, пак, штом излезе, најде еден од другарите свои, кој му должеше сто денарии, и кога го фати, го давеше и му велеше: ‚Врати ми го долгот!‘
Stih29 | Тогаш неговиот другар падна ничкум пред нозете негови, го молеше и велеше: ‚Стрпи се спрема мене и сѐ ќе ти исплатам!‘
Stih30 | Но тој не сакаше, туку отиде и го фрли во затвор, додека не му го исплати долгот.
Stih31 | Другарите, пак, негови, кога видоа што се случи, многу се огорчија, па отидоа и му кажаа на својот господар за сѐ што се случи.
Stih32 | Тогаш господарот негов го повика и рече: ‚Зол слуго, јас ти го простив целиот долг, зашто ми се молеше;
Stih33 | не требаше ли и ти да се смилуваш над својот другар, како што се смилував и јас над тебе?‘
Stih34 | И се разгневи господарот негов, па го предаде на мачители, додека не му го исплати целиот долг.
Referenca: 34 | referenci: Лк 12, 58-59
Stih35 | Така и Мојот Отец небесен ќе постапи со вас, ако секој од вас не му прости од срце на брата си.“
Referenca: 35 | referenci: 6,14-15 Мк 11,25 Лк 23,34 Кол 3,13
Глава19
За разводот
(Мр 10,1-12; Лк 16,18)
Stih1 | Кога ги заврши Исус тие зборови, тргна од Галилеја и пристигна во пределите јудејски, отаде Јордан.
Referenca: 19,1 | referenci: 7,28
Stih2 | По Него појде многу народ и Тој ги исцели таму.
Referenca: 2 | referenci: 12,15
Stih3 | И дојдоа кај Него фарисеите што Го искушуваа, па Му рекоа: „Може ли човек да ја остави жената своја за каква и да било причина?“
Referenca: 3 | referenci: 16,1 Лк 11,54 Јн 8,6
Stih4 | Тој им одговори и рече: „Не ли сте читале, дека Оној што ги создаде во почетокот, маж и жена ги создаде, и рече:
Referenca: 4 | referenci: 1 Мојс 1,27 5,2
Stih5 | ‚Затоа ќе остави човек татко и мајка и ќе се прилепи до жената своја и ќе бидат обата едно тело.‘
Referenca: 5 | referenci: 1 Мојс 2,24 1 Кор 6,16 Ефес 5,31
Stih6 | Па така, тие веќе не се двајца, туку едно тело. А Бог што соединил човек да не разделува.“
Referenca: 6 | referenci: 1 Кор 7,10
Stih7 | Тие Му рекоа: „Зошто тогаш Мојсеј заповеда да ѝ даде мажот разводно писмо и да ја напушти?“
Referenca: 7 | referenci: 5,31 5 Мојс 24,1
Stih8 | Тој им одговори: „Заради вашите жестоки срца Мојсеј ви дозволи да ги оставате жените свои; но во почетокот не беше така.
Stih9 | Јас, пак, ви велам: оној што ќе ја остави својата жена, освен заради прељуба, и се ожени со друга, тој извршува прељуба; и оној, што ќе се ожени со напуштена, исто така прељубодејствува.“
Referenca: 9 | referenci: 5,32 Лк 16,18 1 Кор 7, 10-11
Брак и безбрачност
Stih10 | А учениците Негови Му рекоа:„Ако е таква должноста на човекот кон жената, тогаш не треба ни да се жени!“
Referenca: 10 | referenci: 1 Кор 7,1
Stih11 | Но Тој рече: „Секој не може да го прифати ова учење, туку само оние на кои им е дадено;
Referenca: 11 | referenci: 1 Кор 7,17
Stih12 | зашто има скопени, така родени од мајчината утроба; а има скопени и од луѓе, но има и скопени, кои самите себе се скопиле заради царството небесно. Кој може да прифати, нека прифати.“
Referenca: 12 | referenci: 1 Кор 7,1.7-8. 32-34
Исус ги благословува децата
(Мр 10,13-16; Лк 18,15-17)
Stih13 | Тогаш кај Него доведоа деца, за да ги положи рацете над нив и да се помоли, а учениците им забрануваа.
Referenca: 13 | referenci: Лк 9,47 1 Тим 4,14
Stih14 | Но Исус рече: „Оставете ги децата и не пречете им да доаѓаат кај Мене, зашто на такви е царството небесно.“
Referenca: 14 | referenci: 18,3-4
Stih15 | И откако ги положи рацете над нив, Исус си отиде оттаму.
Referenca: 15 | referenci: Мк 10,16
За богатиот млад човек
(Мр 10,17-31; Лк 13,30; 18,18-30)
Stih16 | И ете, еден човек, кога пристапи до него, Му рече: „Учителе добар, какво добро треба да направам за да имам живот вечен?“
Referenca: 16 | referenci: Лк 10,25
Stih17 | А Тој му одговори: „Зошто Ме нарекуваш добар? Само Еден е добар90. А ако сакаш да влезеш во животот, запазувај ги заповедите.“
Futnota90 | 13 19,17. Во некои ракописи на ова место стои: „Никој не е добар освен Единиот Бог.“
Referenca: 17 | referenci: 3 Мојс 18,5 Ез 18,21 Лк 10,28 Јк 2,10
Stih18 | Тој Му рече: „Кои?“ А Исус одговори: „Не убивај, не прељубодејствувај, не кради, не сведочи лажно;
Referenca: 18-19 | referenci: 15,4 2 Мојс 20,12-16 3 Мојс 19,18 5 Мојс 5,16-20 Рим 13,9
Stih19 | почитувај ги татка си и мајка си; сакај го ближниот свој како себеси!“
Stih20 | Младиот човек Му рече: „Сето тоа сум го запазил уште од детството; што ми е уште потребно?“
Stih21 | Исус му кажа: „Ако сакаш да бидеш совршен, оди, продај го имотот свој и раздели го на сиромаси, и ќе имаш богатство на небото; па дојди и врви по Мене!“
Referenca: 21 | referenci: 5,3.48 6,20 Кол 3,1-2
Stih22 | Штом ги чу младиот човек овие зборови, си отиде нажален, бидејќи имаше голем имот.
Referenca: 22 | referenci: Лк 12, 15-21
Stih23 | А Исус им рече на учениците Свои:„Вистина, ви велам, богат мачно ќе влезе во царството небесно;
Referenca: 23 | referenci: Мк 10,23- 27 Лк 18, 24-27
Stih24 | и уште ви велам: полесно ѝ е на камилата да мине низ иглени уши, отколку на богатиот да влезе во царството Божјо.“
Referenca: 24 | referenci: 1 Кор 1,26
Stih25 | Кога го чуја тоа учениците, многу се зачудија и рекоа: „Тогаш кој може да се спаси?“
Stih26 | Исус, ги погледна и им рече: „За луѓето тоа не е можно, но за Бога сѐ е можно.“
Referenca: 26 | referenci: 1 Мојс 18,14 Ер 32,17 Зах 8,6 Јов 42,2 Лк 1,37
Stih27 | Тогаш Петар одговори и Му рече:„Ете, ние оставивме сѐ, и по Тебе одиме: што ќе стане, со нас?“
Referenca: 27 | referenci: 4,20.22
Stih28 | А Исус им рече: „Вистина ви велам дека вие што врвите по Мене, во новиот свет, кога Синот Човечки ќе седне на престолот на славата Своја, ќе седнете и вие на дванаесет престоли и ќе судите над дванаесетте Израелови колена;
Referenca: 28 | referenci: 8,20 Дан 7,22 Лк 22,30 1 Кор 6,2 Откр 3,21 21,1.12
Stih29 | и секој што ќе остави куќа, или брат, или сестра, или татко, или мајка, или жена, или деца, или ниви, заради Моето име, ќе наследи стопати повеќе и ќе добие живот вечен.
Referenca: 29 | referenci: Лк 14,26
Stih30 | Но мнозина први ќе бидат последни, а последните први.“
Referenca: 30 | referenci: 20,16 Лк 13,30
Глава20
Парабола за работниците во лозјето
Stih1 | „Зашто царството небесно прилега на домаќин, кој излегол наутро рано да изнајми работници за своето лозје.
Referenca: 20,1 | referenci: 21,33
Stih2 | Па, штом се спогоди со работниците по денариј на ден, ги прати во лозјето свое.
Stih3 | Потоа, кога излезе околу третиот91 час и виде други како стојат на пазариштето без работа,
Futnota91 | 14 20,3. Тоа е околу 9 часот наутро.
Stih4 | им рече: ‚Одете и вие во моето лозје, па што е право, ќе ви дадам.‘ И тие отидоа.
Referenca: 4 | referenci: 21,28 Кол 4,1
Stih5 | Пак излезе околу шестиот и деветтиот92 час и направи исто.
Futnota92 | 15 20,5. Околу 12 и 15 часот.
Stih6 | А околу единаесеттиот93 час одново излезе и најде други, како стојат без работа, и им рече: ‚Зошто стоите тука цел ден без работа?‘
Futnota93 | 16 20,6. Околу 17 часот.
Stih7 | Тие му одговорија: ‚Никој не нѐ повика.‘ А тој им рече: ‚Одете во моето лозје.‘ (И што е право ќе добиете.)
Stih8 | А кога се стемни, господарот на лозјето му рече на својот настојник: ‚Повикај ги работниците и плати им, почнувајќи од последните па до првите.‘
Referenca: 8 | referenci: 3 Мојс 19,13 5 Мојс 24,15
Stih9 | И дојдените околу единаесеттиот час добија по денариј.
Stih10 | А кога дојдоа првите, помислија дека ќе примат повеќе; но и тие добија по денариј;
Stih11 | и штом добија, негодуваа против господарот
Stih12 | и велеа: ‚Оние последните работеа еден час, а ти ги изедначи со нас, што ја претрпевме тежината на денот и жегата.‘
Stih13 | А тој им одговори и му рече на еден од нив: ‚Пријателе, не те онеправдувам: нели се погоди со мене за денариј?
Stih14 | Земи си го своето и оди си; и на овој последниов, сакам да му дадам колку и тебе;
Stih15 | зар немам право да чинам со своето што сакам? Или ти е окото завидливо, зашто сум дарежлив?‘
Referenca: 15 | referenci: 6,23 Мк 7,22 Рим 9, 19-21
Stih16 | Така ќе бидат последните први, а првите – последни; (зашто мнозина се повикани, но малкумина се избрани).“
Referenca: 16 | referenci: 19,30 Мк 10,31 Лк 13,30
Исус по третпат ги навестува Својата смрт и воскресение
(Мр 10,32-34; Лк 18,31-34)
Stih17 | И кога се искачуваше Исус кон Ерусалим, ги зеде насамо дванаесетте ученици и по патот им рече:
Stih18 | „Ете, се искачуваме кон Ерусалим и Синот Човечки ќе им биде предаден на првосвештениците и книжниците, и ќе Го осудат на смрт,
Referenca: 18 | referenci: 7,22-23 16,21
Stih19 | и ќе Го предадат на незнабошците за да биде исмеан, и тепан, и распнат; и на третиот ден ќе воскресне.“
Referenca: 19 | referenci: 26,2 Лк 24,7.46 Дела 10,40 1 Кор 15,4
Честољубие и вистинско служење
(Мр 10,33-45; Лк 22,25-27)
Stih20 | Тогаш пристапи до Него мајката на Заведеевите синови, заедно со своите синови и, поклонувајќи Му се, Го молеше нешто.
Referenca: 20 | referenci: 27,56
Stih21 | А Тој ѝ рече: „Што бараш?“ Таа Му одговори: „Заповедај овие мои два сина да седат до Тебе, едниот од десно, а другиот од лево во Твоето царство!“
Referenca: 21 | referenci: 19,28
Stih22 | Исус одговори и им рече: „Не знаете што барате! Можете ли да ја пиете чашата што ќе ја пијам Јас; или да се крстите со крштавањето со кое се крштавам Јас?“ Тие Му одговорија: „Можеме.“
Referenca: 22 | referenci: 6,39.42 Ис 51,17-23 Ер 25,15-29 Јн 18,11
Stih23 | И им рече: „Чашата Моја ќе ја пиете, и со крштавањето, со кое се крштавам Јас, ќе се крстите, но да се седи на Мојата десна или лева страна, тоа не зависи од Мене; таму ќе седнат оние за кои е подготвено од Мојот Отец.“
Referenca: 23 | referenci: 24,36 26,39
Stih24 | И десетте, штом го чуја тоа, негодуваа против двајцата браќа.
Stih25 | Но Исус ги повика и им рече: „Знаете дека кнезовите народни владеат над народите, и управниците господарат над нив;
Referenca: 25 | referenci: Лк 22, 24-27
Stih26 | меѓу вас, пак, нека не биде така; а кој меѓу вас сака да биде поголем, нека ви биде слуга;
Referenca: 26 | referenci: Мк 10, 43-44
Stih27 | и кој сака меѓу вас да биде прв, нека ви служи;
Referenca: 27 | referenci: Мк 9,35 Јн 13,4-15
Stih28 | како што и Синот Човечки не дојде да Му служат, туку дојде да послужи и да го даде животот Свој за откуп на мнозина.“
Referenca: 28 | referenci: 8,20 Ис 53,10 Мк 10,45 Рим 5,6 1 Тим 2,6
Исцелувањето на двајцата слепи од Ерихон
(Мр 10,46-52; Лк 18,35-43)
Stih29 | И кога излегуваше од Ерихон, по Него врвеше многу народ.
Stih30 | И ете, двајца слепи, седнати покрај патот, штом чуја дека минува Исус, извикаа и рекоа: „Смилувај ни се, Господи, Сине Давидов!“
Referenca: 30 | referenci: 9,27
Stih31 | А народот им заповеда да молчат; но тие уште посилно викаа и велеа:„Смилувај ни се, Господи, Сине Давидов!“
Stih32 | Исус застана, ги повика и рече:„Што сакате да сторам за вас?“
Stih33 | Тие Му одговорија: „Да ни се отворат очите наши.“
Referenca: 33 | referenci: 11,5
Stih34 | И Исус се смилува и се допре до нивните очи, и веднаш им прогледаа очите нивни; и тие тргнаа по Него.
Referenca: 34 | referenci: 8,3 9,29-30 Лк 10,33
Глава21
Христовото свечено влегување во Ерусалим
(Мр 11,1-11; Лк 19,28-40; Јн 12,12-19)
Stih1 | А кога наближија до Ерусалим и дојдоа до Витфагија, кај Маслиновата Гора, Исус испрати двајца ученици
Referenca: 21,1 | referenci: Зах 14,4 Мк 11,1 14,13
Stih2 | и им рече: „Отидете во селоно, што е наспроти вас и веднаш ќе најдете врзана магарица и младо магаре со неа; одврзете ги и доведете Ми ги!
Referenca: 2 | referenci: 1 Мојс 49,11
Stih3 | А ако некој ви рече нешто, кажете му дека Му се потребни на Господа, и веднаш ќе ги прати.“
Stih4 | А сето тоа стана за да се исполни кажаното преку пророкот, кој вели:
Referenca: 4-5 | referenci: 1,22
Stih5 | „Кажете ѝ на ќерката Сионова: ете, твојот цар доаѓа кај тебе кроток, качен на магарица со младо магаре.“
Referenca: 5 | referenci: 11,29 Ис 62,11 Зах 9,9
Stih6 | Учениците отидоа и направија така, како што им беше заповедал Исус.
Referenca: 6 | referenci: 26,19
Stih7 | Ги дотераа магарицата и младото магаре и ги кладоа одозгора алиштата свои, и Тој седна над нив.
Referenca: 7 | referenci: Јн 12,14
Stih8 | А мнозина од народот ги постилаа по патот облеките свои; други, пак, сечеа гранки од дрвјата и ги постилаа по патот;
Referenca: 8 | referenci: 1 Цар 1,33 2 Цар 9,13
Stih9 | а народот што врвеше пред Него и по Него, викаше велејќи: „Осана на Синот Давидов! Благословен е Тој што доаѓа во името Господово! Осана на висините!“
Referenca: 9 | referenci: 23,39 Пс 118,25.26 Пс 148,1 Јов 16,19 Лк 13,35
Stih10 | И кога влезе во Ерусалим, целиот народ збунето прашуваше: „Кој е овој?“
Referenca: 10 | referenci: 2,3
Stih11 | А народот одговараше: „Овој е Исус, пророкот од Назарет галилејски.“
Referenca: 11 | referenci: 5 Мојс 18,15 Лк 24,19 Јн 4,19 7,40 9,17 Дела 3, 22-23
Изгонување на трговците од храмот
(Мр 11,15-19; Лк 19,45-48; Јн 12,12-16)
Stih12 | И влезе Исус во храмот Божји и ги истера сите што продаваа и купуваа во храмот, ги растури масите на менувачите и столовите на оние што продаваа гулаби,
Referenca: 12 | referenci: Неем 13, 7-8 Јн 2,14-15
Stih13 | и им рече: „Напишано е: ‚Домот Мој нека биде дом за молитва‘, а вие го направивте како разбојничка пештера.“
Referenca: 13 | referenci: Ис 56,7 Ер 7,11
Stih14 | И дојдоа кај Него во храмот слепи и куци, и Тој ги излекува.
Referenca: 14 | referenci: 11,4 3 Мојс 21,18 2 Сам 5,8
Stih15 | А првосвештениците и книжниците, гледајќи ги чудесните дела што ги направи Тој, и слушајќи ги децата како викаат во храмот и велат: „Осана на Давидовиот Син!“, се разгневија,
Referenca: 15 | referenci: 4 Мојс 14,22
Stih16 | и му рекоа: „Слушаш ли што велат тие?“ А Исус им рече: „Да! Зар никогаш не сте читале: ‚Од устата на новороденчињата и од оние што цицаат Ти си приготвил пофалба?‘“
Referenca: 16 | referenci: Пс 8,3 Јн 12,19
Stih17 | И кога ги остави, отиде надвор од градот, во Витанија, каде што преноќи.
Referenca: 17 | referenci: Мк 11,1.11 Лк 21,37
Смоквата што не дава плод
(Мр 11,12-14; 20-24)
Stih18 | А утредента, враќајќи се во градот, огладне;
Stih19 | и виде покрај патот смоква, па отиде до неа; откако не најде на неа ништо освен лисја, рече: „Од сега да нема плод на тебе довека!“ И смоквата веднаш се исуши.
Referenca: 19 | referenci: Ос 9,16 Лк 13,6-9
Stih20 | Штом го видоа тоа, учениците се зачудија и рекоа: „Како веднаш се исуши смоквата!“
Stih21 | А Исус им одговори и рече: „Вистина, ви велам: ако имате вера и не се посомневате, не само тоа што стана со смоквата ќе го правите, туку, ако и на оваа планина ѝ речете – дигни се и фрли се в море, ќе биде.
Referenca: 21 | referenci: 17,20 Лк 17,6 Јк 1,6
Stih22 | И сѐ што ќе побарате во молитва со вера, ќе добиете“
Referenca: 22 | referenci: 7,7-8 Мк 11,24
Прашања за Исусовите овластувања
(Мр 11,27-33; Лк 20,1-8)
Stih23 | И кога дојде Тој во храмот и поучуваше, пристапија кон Него првосвештениците и старешините народни и рекоа:„Со каква власт го правиш тоа и кој Ти ја дал таа власт?“
Referenca: 23 | referenci: 7,29 28,18
Stih24 | А Исус им одговори и рече: „И Јас ќе ве прашам нешто. Па, ако Ми одговорите, и Јас ќе ви кажам со каква власт го правам тоа.
Stih25 | Крштавањето Јованово од каде беше: од небото или од луѓето?“ А тие размислуваа меѓу себе и велеа: „Ако кажеме – од небото, ќе ни рече: ‚Па зошто не му поверувавте?‘
Referenca: 25 | referenci: 21,32 Лк 7,30 Јн 3,27
Stih26 | А ако речеме: – од луѓето, се плашиме од народот, зашто сите го сметаа Јован за пророк.“
Referenca: 26 | referenci: 14,5 21,46
Stih27 | И, одговарајќи Му на Исус, рекоа:„Не знаеме.“ А Тој им рече: „Ни Јас не ви кажувам со каква власт го правам тоа.“
Парабола за двата сина
Stih28 | „Што мислите за ова? Еден човек имаше два сина; па отиде кај првиот и му рече: ‚Сине, оди денес да работиш во моето лозје!‘
Referenca: 28 | referenci: 20,1.4 Лк 15,11
Stih29 | Тој одговори и рече: ‚Не сакам!‘ но потоа се покаја и отиде.
Stih30 | Дојде и кај вториот, и му го рече истото. Тој одговори и рече: ‚Ќе отидам, господаре.‘ Но не отиде.
Stih31 | Кој од двајцата ја исполни татковата волја?“ Му одговорија: „Првиот.“ Тогаш Исус им рече: „Вистина ви велам дека цариниците и блудниците ќе ве испреварат во царството Божјо:
Referenca: 31 | referenci: 6,10 Лк 18,9-14
Stih32 | зашто дојде кај вас Јован по патот на праведноста и вие не му поверувавте, а цариниците и блудниците му поверуваа; вие, пак, иако видовте, не се предомисливте отпосле за да му поверувате.“
Referenca: 32 | referenci: Лк 7,37-50 19,1-10
Парабола за немилосрдните лозари
(Мр 12,1-12; Лк 20,9-19)
Stih33 | „Чујте друга парабола! Беше еден човек домаќин, кој насади лозје, го загради со плот, ископа бунар, направи кула и, откако им го предаде на лозарите, си отиде.
Referenca: 33 | referenci: Ис 5,1-2
Stih34 | И кога наближи времето за берба, тој ги испрати кај лозарите своите слуги за да му ги приберат плодовите.
Referenca: 34 | referenci: 22,3
Stih35 | Но, лозарите, ги фатија неговите слуги, едниот го претепаа, другиот го убија, а третиот со камења го засипаа.
Referenca: 35 | referenci: 22,6 23,37
Stih36 | Тој испрати сега други слуги, повеќе од првите; но и со нив постапија исто.
Referenca: 36 | referenci: 22,4
Stih37 | Најпосле го испрати кај нив својот син, велејќи: ‚Ќе се засрамат од син ми.‘
Referenca: 37 | referenci: Јн 3,16-17 1 Јн 4,9
Stih38 | Но лозарите, штом го видоа син му, си рекоа меѓу себе: ‚Овој е наследникот; ајде да го убиеме и да го присвоиме наследството негово.‘
Referenca: 38 | referenci: Гал 4,7
Stih39 | Па, го фатија, го изведоа надвор од лозјето и го убија.
Referenca: 39 | referenci: Јн 19,17 Евр 13,12
Stih40 | Кога ќе дојде господарот на лозјето, што ќе им направи на тие лозари?“
Stih41 | Му одговорија: „Злосторниците ќе ги погуби, а лозјето ќе го даде на други лозари што ќе му ги даваат плодовите навреме.“
Stih42 | А Исус им рече: „Зар не сте читале во Книгите: ‚Каменот што го отфрлија ѕидарите, стана камен темелник: тоа е од Господ и чудесно е во очите наши.‘
Referenca: 42 | referenci: Ис 28,16 Пс 118, 22-23 Дела 4,11 1 Птр 2,4-8
Stih43 | Затоа ви велам дека царството Божјо ќе биде земено од вас и ќе се даде на народ што ги принесува неговите плодови.
Referenca: 43 | referenci: Дела 13,46
Stih44 | И кој падне врз тој камен, ќе се разбие; а врз кого тој ќе падне, ќе го здроби.“
Referenca: 44 | referenci: Мк 11,18 Лк 20,18 Рим 11,11
Stih45 | И слушајќи ги Неговите параболи, првосвештениците и фарисеите разбраа дека говори за нив,
Stih46 | па гледаа да Го фатат; но се плашеа од народот, зашто Го сметаа за пророк.
Referenca: 46 | referenci: 14,5 16,14 21,26
Глава22
Парабола за свадбата на царевиот син
(Лк 14,15-24)
Stih1 | И одговарајќи, Исус пак им говореше во параболи и рече:
Referenca: 22,1 | referenci: 13,33
Stih2 | „Царството небесно прилега на еден цар, кој направи свадба за својот син.
Referenca: 2 | referenci: 8,11 18,23 Изреки 9,1-6
Stih3 | И ги испрати своите слуги да ги повикаат поканетите на свадба; а тие не сакаа да дојдат.
Referenca: 3 | referenci: 21,34
Stih4 | Потоа испрати други слуги и им рече: кажете им на поканетите: ‚Ете, приготвив јадење; јунците мои и сѐ што е угоено се заклани, и сѐ е готово; дојдете на свадбата!‘
Referenca: 4 | referenci: 21,36
Stih5 | Но, тие не сакаа да знаат за тоа, туку си отидоа: кој на нива, кој по трговија;
Referenca: 5 | referenci: Лк 14,18
Stih6 | а некои, пак, ги фатија неговите слуги, ги исмејаа и ги убија.
Referenca: 6 | referenci: 21,35
Stih7 | Штом чу за тоа царот, се налути, испрати своја војска и ги погуби убијците и им го изгоре нивниот град.
Stih8 | Тогаш им рече на слугите свои:‚Свадбата е готова, но поканетите не беа достојни.
Stih9 | Затоа одете по крстопатите и колкумина ќе најдете, поканете ги на свадба!‘
Referenca: 9 | referenci: Откр 19,7
Stih10 | И излегоа слугите на крстопатите, ги собраа сите што ги најдоа – и лоши и добри; и се наполни свадбениот дом со гости.
Referenca: 10 | referenci: 9,9-13 13,38.47
Stih11 | Кога влезе царот да ги види гостите, забележа еден необлечен во свадбени алишта.
Stih12 | Па му рече: ‚Пријателе, како влезе овде, необлечен во свадбена руба?‘ А тој молчеше.
Referenca: 12 | referenci: 26,50
Stih13 | Тогаш царот им рече на слугите:‚Врзете му ги рацете и нозете, земете го и фрлете го во крајната темнина; таму ќе биде плач и крцкање со заби!‘
Referenca: 13 | referenci: 8,12
Stih14 | зашто, мнозина се повикани, а малкумина избрани.“
Referenca: 14 | referenci: 20,16
Прашања за данокот
(Мр 12,13-17; Лк 20,20-26)
Stih15 | Тогаш фарисеите отидоа и се договорија како да Го фатат во некој збор.
Referenca: 15 | referenci: 16,1 Лк 11,54
Stih16 | И ги испраќаа кај Него своите ученици, заедно со некои Иродовци, кои Му говореа: „Учителе, знаеме дека си правичен и навистина ги учиш луѓето на патот Божји, и не се плашиш од никого, зашто не гледаш кој е кој;
Referenca: 16 | referenci: 5 Мојс 10,17 Дела 10, 34-35
Stih17 | затоа кажи ни; што мислиш: треба ли да се дава данок на царот или не?“
Stih18 | Но Исус го проѕре лукавството нивно и рече: „Што Ме искушувате, лицемери?
Stih19 | Покажете Ми една пара од данокот.“ Тие Му донесоа еден денариј.
Stih20 | И им рече: „Чиј е овој лик и потпис?“
Stih21 | Тие одговорија: „На царот.“ Тогаш им рече: „Подајте го царевото на царот, а Божјото на Бога!“
Referenca: 21 | referenci: 6,24 Рим 13,7 1 Птр 2,17
Stih22 | И штом го чуја тоа, тие занемеа и, оставајќи Го, си отидоа.
Referenca: 22 | referenci: 16,4 22,33
Прашања за воскресението
(Мр 12,18-27; Лк 20,27-38)
Stih23 | Во истиот ден пристапија кон Него и садукеите, кои велат дека нема воскресение, и Го прашаа, говорејќи:
Referenca: 23 | referenci: Дела 4,1-2 1 Кор 15,12
Stih24 | „Учителе, Мојсеј рече: ‚Ако умре некој без деца, тогаш брат му нека ја земе жената негова и нека му подигне потомство на својот брат!‘
Referenca: 24 | referenci: 1 Мојс 38,8 5 Мојс 25,5
Stih25 | Кај нас имаше седуммина браќа; првиот се ожени и умре; па, бидејќи немаше пород, ја остави жената своја на брата си;
Stih26 | исто така направи и вториот, и третиот, дури и седмиот;
Stih27 | а по сите нив умре и жената.
Stih28 | При воскресението, на кого од седуммината ќе биде таа жена, бидејќи со сите живеела?“
Stih29 | Исус им одговори: „Се лажете, зашто не ги познавате Писмата, ниту силата Божја;
Stih30 | зашто при воскреснувањето луѓето ниту ќе се женат, ниту ќе се мажат, туку ќе живеат како ангели Божји на небесата.
Referenca: 30 | referenci: Кол 1,12
Stih31 | А за воскреснувањето на мртвите, не сте ли читале што ви рекол Бог, Кој вели:
Stih32 | ‚Јас сум Бог Авраамов, Бог Исаков и Бог Јаковов.‘ Бог не е Бог на мртвите, туку на живите.“
Referenca: 32 | referenci: 2 Мојс 3,6 3,15-16 Дан 12,2 Дела 3,13
Stih33 | И народот, слушајќи го тоа, се восхитуваше на Неговата наука.
Referenca: 33 | referenci: 7,28 Јн 7,15
Најважната заповед
(Мр 12,28-34; Лк 10,25-28)
Stih34 | Кога фарисеите слушнаа дека ги посрами садукеите, се здружија со нив.
Stih35 | И еден од нив, познавач на Законот, искушувајќи Го, запраша и рече:
Referenca: 35 | referenci: 16,1
Stih36 | „Учителе, која заповед е најголема во Законот?“
Stih37 | А Исус му одговори: „,Возљуби Го Господа, својот Бог, со сето свое срце, и со сета своја душа, и со сиот свој разум;‘
Referenca: 37 | referenci: 5 Мојс 6,5 Ис.Н. 22,5
Stih38 | тоа е прва и најголема заповед;
Stih39 | а втората е слична на неа: ,возљуби го својот ближен како себеси!‘
Referenca: 39 | referenci: 5,43 19,19 3 Мојс 19,18 Јн 13,34-35 Рим 13,8-9 Гал 5,14 Јк 2,8
Stih40 | На тие две заповеди се држат целиот Закон и Пророците.“
Referenca: 40 | referenci: 7,12
За Давидовиот син
(Мр 12,35-37; Лк 20,41-44)
Stih41 | И кога се собраа фарисеите, Исус ги праша и рече:
Stih42 | „Што мислите за Христос? Чиј син е Тој?“ Му одговорија: „Давидов.“
Stih43 | Им рече: „Како тогаш Давид, преку Духот Го нарече Господ, велејќи:
Referenca: 43 | referenci: 9,27
Stih44 | ‚Му рече Господ на Мојот Господ: Седи од Мојата десна страна, додека не ги положам непријателите Твои во подножјето на нозете Твои.‘
Referenca: 44 | referenci: 26,64 Пс 110,1 Мк 16,19 Дела 2, 33-34 Евр 1,3.13 8,1 10,12-13
Stih45 | И така, ако Давид Го нарече Господ, како тогаш може Тој да Му е син?“
Referenca: 45 | referenci: 1,1
Stih46 | И никој не можеше да Му одговори ниту збор, и од тој ден никој веќе не се осмели да Го праша.
Referenca: 46 | referenci: Мк 12,34 Лк 20,40 Јн 21,12
Глава23
Исус ги укорува книжниците и фарисеите
(Мр 12,38-39; Лк 11,37-52; 20,45-46)
Stih1 | Тогаш Исус му проповедаше на народот и на учениците Свои,
Referenca: 23,1 | referenci: Лк 20,45
Stih2 | говорејќи: „На Мојсеевото седиште седнаа книжниците и фарисеите.
Stih3 | Затоа, сѐ што ќе ви кажат пазете и извршувајте; а според делата нивни не постапувајте, зашто тие говорат, но не извршуваат;
Referenca: 3 | referenci: 5 Мојс 17,10 Мал 2,7-8 Рим 2, 17-24
Stih4 | врзуваат бремиња тешки и мачни за носење и ги клаваат врз плеќите на луѓето, а сами не сакаат ни со прст да ги помрднат.
Referenca: 4 | referenci: 11,30 Лк 11,46
Stih5 | И сите свои дела ги прават за да ги видат луѓето; ги прошируваат своите записи и ги продолжуваат ресите на својата облека;
Referenca: 5 | referenci: 6,1.5 4 Мојс 15,37-39 Амос 4,5
Stih6 | сакаат прво место на гозбите и предни места во синагогите,
Referenca: 6 | referenci: Лк 14,7
Stih7 | и поздрави по улиците, и да ги викаат луѓето ‚Рави!‘
Stih8 | А вие немојте да се нарекувате ‚Рави‘, зашто еден е вашиот Учител – Христос, а вие сте сите браќа.
Stih9 | И никого на земјата не викајте го свој Татко, зашто еден е вашиот Татко – Оној Небесниот;
Referenca: 9 | referenci: 6,9 Мал 2,10
Stih10 | и водачи немојте да се именувате, зашто еден е вашиот Водач – Христос.
Referenca: 10 | referenci: Јн 13,13
Stih11 | Но, најголемиот меѓу вас да ви биде слуга;
Referenca: 11 | referenci: 18,4 20,26 Мк 9,34-35
Stih12 | зашто, кој се воздигнува, ќе биде понизен; а кој се понизува, ќе биде воздигнат.“
Referenca: 12 | referenci: Ис 2,9-17 Изреки 29,23 Лк 14,11 18,14 Јк 4,10
Осуда на лицемерите
(Мр 12,40; Лк 11,9-52; 20,47)
Stih13 | „Тешко вам, книжници и фарисеи, лицемери, затоа што го затворате царството небесно пред луѓето; зашто, ниту вие влегувате, ниту ги пуштате да влезат оние што сакаат да влезат.
Referenca: 13 | referenci: 5,20 11,21 18,9 Ис 5,8-24 Ер 8,8 Мал 2,8 Лк 11,52
Stih14 | (Тешко вам, книжници и фарисеи, лицемери, зашто ги подјадувате домовите на вдовиците и лицемерно долго се молите; заради тоа ќе добиете поголема осуда.)
Referenca: 14 | referenci: Мк 12,40
Stih15 | Тешко вам книжници и фарисеи, лицемери, зашто обиколувате по море и по копно за да добиете еден следбеник, и кога ќе успеете во тоа, тогаш го правите син на пеколот, двапати полош од вас.
Stih16 | Тешко вам, водачи слепи, кои велите: ‚Ако се заколне некој во храмот, не е ништо; но ако се заколне некој во злато на храмот, виновен е.‘
Referenca: 16 | referenci: 15,14 Јн 9,38-41 Рим 2,19
Stih17 | Безумни и слепи! Што е поголемо: златото или храмот кој го осветува златото?
Stih18 | Исто така велите: ‚Ако некој се заколне во жртвеникот, ништо не е; но, ако некој се заколне во дарот што е на него, виновен е.‘
Stih19 | Безумни и слепи! Што е посвето: дарот или жртвеникот што го осветува дарот?
Stih20 | А кој ќе се заколне во жртвеникот, се колне во него и во сѐ што е врз него;
Referenca: 20 | referenci: 5,33-37
Stih21 | и кој ќе се заколне во храмот, се колне во него и во Оној Кој живее во него;
Referenca: 21 | referenci: 1 Цар 8,13
Stih22 | и кој ќе се заколне во небото, се колне во престолот Божји и во Оној, што седи на него.
Referenca: 22 | referenci: 5,34 Ис 66,1
Stih23 | Тешко вам, книжници и фарисеи, лицемери, зашто давате десеток од нане, копра и ким, а сте го оставиле најважното во Законот: праведноста, милоста и верата; ова требаше да го правите, а и она да не го оставате.
Referenca: 23 | referenci: 3 Мојс 27,30 5 Мојс 14,22 Ер 5,1 Амос 5,21 Лк 11,42 Рим 3,3
Stih24 | Водачи слепи, вие комарецот го цедите, а камилата ја проголтувате!
Stih25 | Тешко вам, книжници и фарисеи, лицемери, зашто ги чистите чашата и чинијата однадвор, додека внатре тие се полни со грабеж и алчност.
Referenca: 25 | referenci: Мк 7,4
Stih26 | Слеп фарисеју, очисти ги чашата и чинијата најнапред внатре, за да бидат чисти и однадвор.
Referenca: 26 | referenci: Јн 9,40
Stih27 | Тешко вам, книжници и фарисеи, лицемери, зашто многу личите на варосани гробови, што однадвор изгледаат убаво, а внатре се полни со мртовечки коски и секаква нечистотија.
Referenca: 27 | referenci: Дела 23,3
Stih28 | Така и вие, однадвор им се покажувате на луѓето како праведни, а внатре сте полни со лицемерност и беззаконие.“
Referenca: 28 | referenci: Лк 16,15
Објавата на казната за лицемерите
(Лк 11,47-51)
Stih29 | „Тешко вам книжници и фарисеи, лицемери, зашто им ѕидате гробници на пророците и ги украсувате спомениците на праведните,
Stih30 | па велите: ‚Да живеевме во дните на нашите татковци, немаше да станеме нивни соучесници во крвта на пророците.‘
Stih31 | А со тоа сведочите сами против себе, дека сте синови на оние што ги убиле пророците.
Referenca: 31-32 | referenci: Дела 7,52
Stih32 | Дополнете ја и вие мерата на татковците ваши!
Referenca: 32 | referenci: 1 Сол 2,16
Stih33 | Змии и рожби аспидини, како ќе побегнете од пресудата за во пеколот?
Referenca: 33 | referenci: 3,7 12,34
Stih34 | Затоа, ете, Јас праќам кај вас пророци и мудреци и книжници; едни ќе убиете и распнете, а други ќе тепате по синагогите и ќе ги прогонувате од град во град;
Referenca: 34 | referenci: 1 Кор 12,28
Stih35 | за да падне врз вас сета праведна крв што е пролеана на земјата, од крвта на праведниот Авел па до крвта на Захарија, синот на Варахија, кого го убивте меѓу храмот и жртвеникот.
Referenca: 35 | referenci: 27,25 1 Мојс 4,10 2 Лет 24,20-22 Откр 16,6 18,24
Stih36 | Вистина, ви велам: сето тоа ќе падне врз овој род!“
Referenca: 36 | referenci: 24,34
Исусовата љубов кон Ерусалим
(Лк 13,34-35)
Stih37 | „Ерусалиме, Ерусалиме, што ги убиваш пророците и со камења ги засипуваш испратените кај тебе! Колкупати сакав да ги соберам чедата твои, како квачката што ги собира пилињата свои под крилјата, а вие не сакавте.
Referenca: 37 | referenci: 21,35 22,6 Дела 7,59
Stih38 | Ете, ви се остава пуст вашиот дом.
Referenca: 38 | referenci: Ер 7,14 12,7 22,5 Пс 69,25 Јн 2,19-21
Stih39 | Зашто ви велам: нема да Ме видите од сега додека не кажете: ,Благословен е Оној, Кој иде во името Господово!‘“
Referenca: 39 | referenci: 21,9 Пс 118,26 Лк 19,38
Глава24
Навестување за разурнувањето на храмот во Ерусалим
(Мр 13,1-2; Лк 21,5-6)
Stih1 | И кога излезе Исус од храмот и си одеше, се приближија до Него учениците Негови за да Му ги покажат зградите на храмот.
Stih2 | А Исус им рече: „Го гледате ли сето тоа? Вистина, ви велам: нема да остане тука ни камен на камен, а да не биде урнат.“
Referenca: 24,2 | referenci: Лк 19,44
Неволји и прогонства
(Мр 13,3-13; Лк 21,7-19)
Stih3 | И кога седеше во Маслиновата Гора, дојдоа кај Него учениците Негови насамо и Му рекоа: „Кажи ни, кога ќе биде тоа, и каков ќе биде знакот за Твоето доаѓање и за крајот на светот?“
Referenca: 3 | referenci: 5,1 10,23 13,39 1 Кор 15,23 1 Сол 2,19 3,13 4,15 5,23 2 Сол 2,1.8 Јк 5,7-8 3 Птр 3,4.12 1 Јн 2,28
Stih4 | А Исус им одговори и рече: „Пазете се, да не ве излаже некој;
Referenca: 4 | referenci: Ер 29,8 Откр 12,9
Stih5 | зашто многумина ќе дојдат во Мое име, говорејќи: ‚Јас сум Христос!‘ и ќе прелажат мнозина.
Referenca: 5 | referenci: Ер 14,14
Stih6 | Ќе слушате за војни и повици на војни. Гледајте да не се уплашите, зашто сето тоа треба да биде; но тоа уште не е крајот.
Referenca: 6 | referenci: Дан 2,28
Stih7 | Зашто ќе се крене народ против народ, и царство против царство, и на разни места ќе има глад, помор и потреси;
Referenca: 7 | referenci: Ис 19,2 2 Лет 15,6
Stih8 | а сето тоа е почеток на страдањата.
Referenca: 8 | referenci: Ис 13,8 Ос 13,13 Јн 16,21 Рим 8,22 1 Сол 5,3 Откр 12,2
Stih9 | Тогаш ќе ве предадат на мачење и ќе ве убијат; и ќе бидете мразени од сите народи, заради Моето име.
Referenca: 9 | referenci: Јн 15,18
Stih10 | Тогаш мнозина ќе се соблазнат и еден со друг ќе се предаваат и еден со друг ќе се мразат;
Stih11 | многу лажни пророци ќе се појават и ќе прелажат мнозина;
Referenca: 11 | referenci: 7,15 3 Птр 2,1
Stih12 | и бидејќи беззаконијата ќе се умножат, кај мнозина љубовта ќе олади.
Referenca: 12 | referenci: Лк 18,8 2 Сол 2,3
Stih13 | А кој ќе издржи до крај, тој ќе биде спасен.
Referenca: 13 | referenci: 10,22.32
Stih14 | И ќе биде проповедано ова Евангелие за царството по целиот свет, за сведоштво на сите народи; и тогаш ќе дојде крајот.“
Referenca: 14 | referenci: 26,13 28,19 Мк 16,15 Рим 10,18
Гнасниот пустошник
(Мр 13,14-23; Лк 21,20-24)
Stih15 | „Па така, штом го видите гнасниот пустошник како стои на светото место, за кој зборува пророкот Даниел – кој чита нека разбере,
Referenca: 15 | referenci: Дан 9,27 11,31 12,11
Stih16 | тогаш оние, што се наоѓаат во Јудеја, нека бегаат по планините;
Stih17 | кој е на покрив нека не слегува да земе нешто од куќата своја;
Referenca: 17 | referenci: Лк 17,31
Stih18 | и кој е на нива, нека не се враќа дома за да ги земе алиштата свои!
Referenca: 18 | referenci: 1 Мојс 19,26
Stih19 | Но тешко на бремените и на доилките во тие дни!
Referenca: 19 | referenci: Лк 23,29
Stih20 | Затоа молете се да не стане бегањето ваше зиме или во сабота;
Stih21 | зашто тогаш ќе има страдања, какви што немало од почетокот на светот па досега, ниту, пак, ќе ги има.
Referenca: 21 | referenci: Дан 12,1 Откр 7,14 16,18
Stih22 | И ако не се скратат оние дни, никој не би се спасил; но заради избраните ќе се скратат тие дни.
Stih23 | Тогаш, ако ви каже некој: ‚Еве, овде е Христос‘ или ‚таму е‘ – не верувајте!
Referenca: 23 | referenci: Лк 17,21.23
Stih24 | Зашто ќе се појават лажни месии и лажни пророци, и ќе покажат големи знаци и чуда, за да ги прелажат, ако е можно, дури и избраните.
Referenca: 24 | referenci: 5 Мојс 13,2-4 2 Сол 2, 3-4.9
Stih25 | Ете, однапред ви кажав.
Stih26 | И така, ако ви речат: ‚Ете, Тој е во пустината‘ – не излегувајте; или, ‚ете, во тајна соба е‘ – не верувајте!
Stih27 | Зашто, како што молњата излегува од исток и се гледа дури до запад, така ќе биде доаѓањето на Синот Човечки.
Referenca: 27 | referenci: 8,20
Stih28 | Зашто, каде што е мршата, таму се собираат и орлите.“
Referenca: 28 | referenci: Јов 39,30 Лк 17,37 Јн 7,27
Враќањето на Синот Човечки
(Мр 13,24-27; Лк 21,25-28)
Stih29 | „И веднаш, по маките на тие дни, сонцето ќе потемни и месечината нема да ја дава својата светлина, и ѕвезди ќе паѓаат од небото, и силите небески ќе се разнишаат.
Referenca: 29 | referenci: Ис 13,10 34,4 Амос 8,9
Stih30 | Тогаш ќе се јави на небото знакот на Синот Човечки и ќе се расплачат сите земни племиња, и ќе Го видат Синот Човечки како доаѓа на небесните облаци, со голема слава и сила;
Referenca: 30 | referenci: 16,27 26,64 2 Мојс 19,16 34,5 Зах 12, 10-12 Дан 7,13 7,14 Откр 1,7
Stih31 | и ќе ги испрати Своите ангели со силен трубен глас, и ќе ги соберат Неговите избраници од четирите ветра, од едниот до другиот крај на небесата.“
Referenca: 31 | referenci: 13,41 5 Мојс 30,3-4 Неем 1,9 1 Сол 4,16
Споредба со смоквата
(Мр 13,28-31; Лк 21,29-33)
Stih32 | „Со смоквата направете споредба: штом ќе се подмладат нејзините гранки и пуштат лисја, знаете дека е близу летото;
Stih33 | Така и вие, кога ќе го видите сето тоа, знајте дека е близу, пред вратата.
Referenca: 33 | referenci: Јк 5,9 Откр 3,20
Stih34 | Вистина ви велам: нема да мине овој род додека сето тоа не се исполни.
Referenca: 34 | referenci: 10,23 16,28 Ис 51,6
Stih35 | Небото и земјата ќе минат, но зборовите Мои нема да минат.“
Referenca: 35 | referenci: 5,18 Пс 102,26
Денот и часот – непознати!
(Мр 13,32-37; Лк 17,26-30; 34-36)
Stih36 | „А за тој ден и час никој не знае, ниту ангелите небесни, туку само Мојот Отец;
Referenca: 36 | referenci: Зах 14,7 Мк 13,32.35 Дела 1,7
Stih37 | но, како што беше во деновите на Ное, така ќе биде и при доаѓањето на Синот Човечки;
Stih38 | зашто, како што во деновите пред потопот јадеа и пиеја, се женеа и се мажеа до оној ден кога Ное влезе во ковчегот,
Referenca: 38 | referenci: 1 Мојс 7,7.13 3 Птр 3,6
Stih39 | и не сфатија додека не дојде потопот и истреби сѐ – така ќе биде и доаѓањето на Синот Човечки.
Referenca: 39 | referenci: 1 Сол 5,3
Stih40 | Тогаш ќе бидат двајца на нива: еден ќе биде земен, а другиот ќе биде оставен;
Stih41 | две жени ќе мелат со рачна мелница: едната ќе биде земена, а другата ќе биде оставена.
Stih42 | Па така, бидете будни, зашто не знаете во кој час ќе дојде вашиот Господ.
Referenca: 42 | referenci: 25,13 Лк 12,37.39-40 1 Сол 5,1.6
Stih43 | Знајте го и тоа: кога домаќинот на куќата би знаел во кој час ќе дојде крадецот, тој би останал буден и не би дозволил да му провалат во куќата.
Referenca: 43 | referenci: 1 Сол 5,2.4 Откр 3,3
Stih44 | Затоа и вие треба да бидете подготвени, зашто Синот Човечки доаѓа во часот кога не очекувате.“
Верни и неверни служители
(Лк 12,41-48)
Stih45 | „Кој е, пак, тој верен и мудар слуга, кого ќе го постави господарот негов над слугите свои да им дава навреме храна?
Referenca: 45 | referenci: Пс 104,27 105,21 Лк 12,42
Stih46 | Блазе на тој слуга, кого, кога ќе дојде господарот негов, го наоѓа дека постапува така;
Stih47 | вистина ви велам дека над целиот свој имот ќе го постави него.
Referenca: 47 | referenci: 19,28 25,21.23
Stih48 | Ако, пак, тој слуга е лош и си рече во срцето свое: ‚Господарот мој уште за долго време нема да дојде‘,
Referenca: 48 | referenci: 3 Птр 3,4
Stih49 | па почне да ги тепа другарите свои и да јаде и пие со пијаниците,
Stih50 | господарот на тој слуга ќе дојде во ден кога тој не го очекува, и во час што не го знае;
Referenca: 50 | referenci: 24,42
Stih51 | и ќе го исече на парчиња, и ќе му даде еднаква награда со лицемерите; таму ќе биде плач и крцкање со заби.“
Referenca: 51 | referenci: 8,12
Глава25
Парабола за десетте девојки
Stih1 | „Тогаш царството небесно ќе заприлега на десет девојки, кои ги зедоа своите светилки и излегоа да го пречекаат младоженецот.
Referenca: 25,1 | referenci: Лк 12, 35-36
Stih2 | Петте од нив беа мудри, а петте неразумни.
Stih3 | Неразумните ги зедоа светилките свои, но не понесоа со себе масло;
Stih4 | а мудрите, заедно со светилките, зедоа во садовите свои и масло;
Stih5 | и бидејќи младоженецот се забави, сите задремаа и заспаа.
Referenca: 5 | referenci: 24,48 3 Птр 3,9
Stih6 | А на полноќ се чу викање: ‚Еве го младоженецот, излезете да го пречекате!‘
Referenca: 6 | referenci: Лк 17,34 1 Сол 5,2
Stih7 | Тогаш сите тие девојки станаа и ги приготвија своите светилки.
Stih8 | Неразумните, пак, им рекоа на мудрите: ‚Дајте ни од вашето масло, зашто нашите светилки гаснат.‘
Referenca: 8 | referenci: Изреки 13,9
Stih9 | Мудрите им одговорија и рекоа: ‚Но, може да не ни стигне и нам и вам: подобро одете кај продавачите и купете си!‘
Stih10 | А кога тие отидоа да купат, пристигна младоженецот и приготвените влегоа со него на свадбата, и вратите се затворија.
Referenca: 10 | referenci: 24,44 Откр 19,7.9
Stih11 | Потоа дојдоа и другите девојки и викаа: ‚Господаре, господаре, отвори ни!‘
Referenca: 11 | referenci: Лк 13,25
Stih12 | А тој им одговори и рече: ‚Вистина, ви велам: не ве познавам!‘
Referenca: 12 | referenci: 7,23 Лк 13,27
Stih13 | И така, бидете будни, зашто не го знаете ни денот, ни часот, кога ќе дојде Синот Човечки.“
Referenca: 13 | referenci: 24,36.42 Мк 13,33
Парабола за талантите
(Лк 19,11-27)
Stih14 | „Зашто, Тој ќе постапи како човекот, кој тргнувајќи на пат, ги повика слугите свои и им го предаде својот имот;
Referenca: 14 | referenci: Лк 19,12
Stih15 | и на едниот му даде пет таланти, на другиот два, на третиот еден, секому според способноста негова; и веднаш замина.
Stih16 | Оној што зеде пет таланти, отиде, ги употреби во работа и спечали други пет таланти;
Stih17 | и исто така и оној што зеде два таланта, спечали други два;
Stih18 | а оној, што доби еден талант, отиде и го закопа в земја и така ги сокри парите на својот господар.
Stih19 | По долго време дојде господарот на тие слуги и побара да му поднесат сметка.
Referenca: 19 | referenci: 18,23
Stih20 | И кога пристапи оној што беше примил пет таланти, донесе уште други пет и рече: ‚Господаре, ти ми предаде пет таланти; ете, сум спечалил уште пет.‘
Stih21 | Господарот му рече: ‚Убаво, добар и верен слуго! Во малку беше верен, над многу ќе те поставам; сподели ја радоста со својот господар!‘
Referenca: 21 | referenci: 19,28 Лк 12,44 16,10
Stih22 | Дојде, исто така, и оној што беше примил два таланта и рече: ‚Господаре, ти ми предаде два таланта, ете, со нив спечалив уште два.‘
Stih23 | Господарот му рече: ‚Убаво, добар и верен слуго! Во малку беше верен, над многу ќе те поставам; сподели ја радоста со својот господар!‘
Referenca: 23 | referenci: Јн 15,11
Stih24 | Пристигна и оној што беше зел еден талант и рече: ‚Господаре, те знаев дека си жесток човек: жнееш каде што не си сеел, и собираш каде што не си веел,
Stih25 | па се уплашив и отидов, и го сокрив твојот талант в земја; ете ти го твоето.‘
Stih26 | А господарот му одговори и рече:‚Зол и мрзлив слуго! Ако си знаел дека жнеам, каде што не сум сеел, и собирам каде што не сум садел,
Stih27 | требаше моите пари да им ги дадеш на трговците, па кога ќе дојдам да си го приберам своето со добивка;
Stih28 | земете го од него талантот и дајте му го на оној што има десет таланти;
Stih29 | зашто секому, што има, ќе му се даде и преумножи, а од оној, што нема, ќе му се одземе и она што го има;
Referenca: 29 | referenci: 13,12 Лк 19,26
Stih30 | а лошиот слуга фрлете го во крајна темнина: таму ќе биде плач и крцкање со заби.‘“ (Откако го рече тоа, извика:„Кој има уши да слуша, нека чуе.“)
Referenca: 30 | referenci: 8,12
Судниот ден
Stih31 | „А кога ќе дојде Синот Човечки во Својата слава и сите свети ангели со Него, тогаш ќе седне на престолот на славата Своја,
Referenca: 31 | referenci: 16,27 19,28 Зах 14,5 Мк 8,38 Лк 9,26 Јуда 1,14
Stih32 | и ќе се соберат пред Него сите народи, па ќе ги оддели едни од други, како што ги одделува овците од козите;
Referenca: 32 | referenci: 13,49 Ез 34,17
Stih33 | и ќе ги постави овците од Својата десна страна, а козите од левата.
Referenca: 33 | referenci: 22,44 Пс 110,1
Stih34 | Тогаш Царот ќе им каже на оние што Му се од десната страна: ‚Дојдете, благословени од Мојот Отец; наследете го царството, подготвено за вас од почетокот на светот;
Referenca: 34 | referenci: Лк 22,30 Ефес 1,4
Stih35 | зашто, гладен бев и Ми дадовте да јадам; жеден бев и Ме напоивте, странец бев и Ме примивте;
Referenca: 35 | referenci: Ис 58,7 Јов 31,32 Лк 14, 12-14 Дела 6,1-3
Stih36 | необлечен бев и Ме облековте; болен бев и Ме посетивте; во затвор бев и дојдовте кај Мене.‘
Referenca: 36 | referenci: Лк 3,11 2 Тим 1, 16-18 Евр 13,3
Stih37 | Тогаш праведниците ќе Му одговорат и речат: ‚Господи, кога Те видовме гладен и Те нахранивме, или жеден и Те напоивме?
Stih38 | Кога те видовме странец и Те прибравме, или необлечен и Те облековме?
Stih39 | Кога Те видовме болен, или во затвор и Те посетивме?‘
Stih40 | А Царот ќе им одговори и ќе рече:‚Вистина, ви велам: доколку сте го направиле тоа за еден од овие Мои најмали браќа, за Мене сте го направиле.‘
Referenca: 40 | referenci: 10,40.42 18,5 Изреки 19,17 Јн 20,17 Откр 11,15
Stih41 | Тогаш ќе им каже и на оние што се од левата страна: ‚Бегајте од Мене, проклети, во вечен оган, приготвен за ѓаволот и за неговите ангели!
Referenca: 41 | referenci: 7,23 2 Сол 1,9 Јуда 1,7
Stih42 | Зашто, гладен бев и не Ми дадовте да јадам; жеден бев и не Ме напоивте;
Referenca: 42 | referenci: Јов 22,7
Stih43 | странец бев и не Ме прибравте; необлечен бев и не Ме облековте; болен и во затвор бев и не Ме посетивте.‘
Referenca: 43 | referenci: 10,14 Јов 22,6 Лк 9,53
Stih44 | Тогаш и тие ќе Му одговорат и речат: ‚Господи, кога Те видовме гладен, или жеден, или странец, или необлечен, или болен, или во затвор – не Ти послуживме?‘
Stih45 | Тогаш ќе им одговори и рече: ‚Доколку не сте го направиле тоа за еден од овие најмали браќа ни за Мене не сте го направиле.‘
Stih46 | И тие ќе отидат во вечна мака, а праведниците – во живот вечен.“
Referenca: 46 | referenci: Дан 12,2 Јн 5,29
Глава26
Заговор против Исус
(Мр 14,1-2; Лк 22,1-2; Јн 11,45-53)
Stih1 | И кога ги заврши Исус овие зборови, им рече на учениците Свои:
Referenca: 26,1 | referenci: 11,1 13,53
Stih2 | „Знаете дека по два дни ќе биде Пасха и Синот Човечки ќе биде предаден на распнување.“
Referenca: 2 | referenci: 16,21 2 Мојс 12,1-27 Лк 24,7.20 Јн 19,16
Stih3 | Тогаш првосвештениците, книжниците и старешините народни се собраа во дворот на првосвештеникот, по име Кајафа,
Referenca: 3 | referenci: 26,57 Пс 2,2 Дела 4, 26-27
Stih4 | и се советуваа како да Го фатат Исус со измама и да Го убијат;
Referenca: 4 | referenci: Пс 31,13 Јн 11,53 Дела 9,23
Stih5 | но рекоа: „Само не на празникот, за да не стане бунт меѓу народот.“
Referenca: 5 | referenci: Јн 11,55
Помазанието во Витанија
(Мр 14,3-9; Јн 12,1-8)
Stih6 | А кога беше Исус во Витанија, во куќата на Симон Лепрозниот,
Referenca: 6 | referenci: 21,17
Stih7 | се приближи до Него една жена, која носеше шише со скапоцен мирис и го изли врз главата Негова, кога Тој седеше на трпезата.
Referenca: 7 | referenci: Лк 7,36-38
Stih8 | И кога го видоа тоа учениците Негови, се расрдија и рекоа: „Какво е тоа растурање?
Stih9 | Зашто тој мирис можеше да се продаде многу скапо и парите да се разделат на сиромаси.“
Referenca: 9 | referenci: 19,21 Јн 12,5
Stih10 | Но Исус, разбирајќи го тоа, им рече: „Зошто ја буните жената? Таа направи добро дело за Мене!
Stih11 | Бидејќи сиромасите ги имате секогаш покрај себе, а Мене Ме немате секогаш;
Referenca: 11 | referenci: 5 Мојс 15,11
Stih12 | таа, излевајќи го тој мирис врз телото Мое, Ме приготви за погреб.
Referenca: 12 | referenci: Јн 12,3
Stih13 | Вистина, ви велам: каде и да биде проповедано ова Евангелие, по цел свет ќе се прикажува тоа што го направи таа, за нејзин спомен.“
Referenca: 13 | referenci: 24,14
Договор за предавство на Исус
(Мр 14,10-11; Лк 22,3-6)
Stih14 | Тогаш еден од дванаесетте, по има Јуда Искариот, отиде кај првосвештениците
Referenca: 14 | referenci: Јн 6,71
Stih15 | и рече: „Што ќе ми дадете, па да ви Го предадам?“ А тие му предложија триесет сребреници.
Referenca: 15 | referenci: 1 Мојс 37,28 Зах 11,12
Stih16 | И оттогаш тој бараше погодно време да Го предаде.
Referenca: 16 | referenci: 21,46
Подготовка на Пасхалната вечера
(Мр 14,12-16; Лк 22,7-13)
Stih17 | А во првиот ден на празникот Бесквасници пристапија кон Исус учениците и Му рекоа: „Каде сакаш да ти приготвиме да јадеш Пасха?“
Referenca: 17 | referenci: 2 Мојс 12,1-14 12,20 Мк 14,1.12 Јн 19,14 Дела 12,3 1 Кор 5,7-8
Stih18 | Тој им рече: „Одете в град кај тој и тој човек и кажете му: ‚Учителот вели: времето Ми наближи, кај тебе ќе ја прославам Пасхата со учениците Свои.‘“
Referenca: 18 | referenci: Јн 2,4 7,30 13,1
Stih19 | Учениците постапија како што им заповеда Исус и ја приготвија Пасхата.
Referenca: 19 | referenci: 21,6
Исус го посочува предавникот
(Мр 14,17-21; Лк 22,14; 22-7-13)
Stih20 | Кога се стемни, Тој седна на трпезата со дванаесетте.
Referenca: 20 | referenci: Лк 22,14
Stih21 | И кога јадеа, им рече: „Вистина ви велам: еден од вас ќе Ме предаде.“
Referenca: 21 | referenci: Јн 13,21
Stih22 | Тие многу се нажалија и секој од нив почна да Го прашува: „Да не сум јас, Господи?“
Stih23 | А Тој им одговори и рече: „Оној што макна со Мене од чинијата, тој ќе Ме предаде.
Referenca: 23 | referenci: Пс 41,9 Јн 13,18 17,12
Stih24 | Синот, пак, Човечки, вистина си оди, како што е напишано за Него; но тешко му на оној човек преку кого Синот Човечки ќе биде предаден; подобро ќе беше за тој човек да не се беше родил.“
Referenca: 24 | referenci: 8,20 18,6 Ис 53,9
Stih25 | А Јуда, што Го предаде, одговори и рече: „Да не сум јас, Рави?“ Му одговори: „Ти рече.“
Referenca: 25 | referenci: 10,4
Востановување на Причеста
(Мр 14,22-26; Лк 22,14-20; 1 Кор 11,23-25)
Stih26 | И кога јадеа, Исус зеде леб, го благослови, го прекрши, и откако им го даде на учениците, рече: „Земете, јадете, ова е Моето тело.“
Referenca: 26-27 | referenci: Јн 6,51-58 1 Кор 10,16
Referenca: 26 | referenci: 14,19
Stih27 | И кога ја зеде чашата, заблагодари, им даде и рече: „Пијте од неа сите;
Stih28 | зашто ова е Мојата крв на Новиот завет, која се пролева за мнозина, за простување на гревовите.
Referenca: 28 | referenci: 20,28 2 Мојс 24,8 Ис 53,12 Ер 31,31 Зах 9,11 Мк 1,4 Лк 1,77 24,47 Дела 2,38 5,31 10,43 13,38 26,18 Ефес 1,7 Кол 1,14 Евр 9,20.22 10,18 12,24
Stih29 | И вам ви велам, зашто отсега нема да пијам од овој лозов плод сѐ до оној ден, кога ќе пијам нов со вас, во царството на Мојот Отец.“
Referenca: 29 | referenci: 8,11 1 Кор 11,26
Stih30 | И откако испеаја благодарствена песна, се искачија на Маслиновата Гора.
Referenca: 30 | referenci: Јн 18,1
Навестување за Петровото одрекување
(Мр 14,27-31; Лк 22,31-34; Јн 13,36-38)
Stih31 | Тогаш Исус им рече: „Сите вие ќе Ме оставите уште оваа ноќ; зашто е напишано: ‚Ќе удрам по пастирот и овците од стадото ќе се разбегаат.‘
Referenca: 31 | referenci: 5,29 11,6 Зах 13,7
Stih32 | А по воскресението Мое ќе отидам пред вас во Галилеја.“
Referenca: 32 | referenci: 28,7
Stih33 | Тогаш Петар Му одговори и рече:„Дури и сите да се соблазнат поради Тебе, јас никогаш нема да се соблазнам.“
Referenca: 33 | referenci: 4,18
Stih34 | Исус му рече: „Вистина, ти велам: оваа ноќ уште пред да пропее петел, трипати ќе се одречеш од Мене.“
Referenca: 34 | referenci: 26,69-75
Stih35 | Петар Му кажа: „Ако затреба дури и да умрам со Тебе, нема да се откажам од Тебе!“ Истото го говореа и сите ученици.
Исусовата молитва во Гетсиманија
(Мр 14,32-42; Лк 22,39-46)
Stih36 | Потоа отиде Исус со нив на едно место, наречено Гетсиманија, и им рече на учениците: „Поседете тука, додека отидам онаму да се помолам.“
Referenca: 36 | referenci: 14,23 1 Мојс 22,5 Јн 18,1 Евр 5,7-8
Stih37 | И кога ги поведе со себе Петар и двајцата Заведееви синови, се натажи и почна да тагува.
Referenca: 37 | referenci: 17,1
Stih38 | Тогаш Исус им рече: „Смртно е нажалена Мојата душа; останете тука и бидете будни со Мене!“
Referenca: 38 | referenci: 24,42 1 Цар 19,4 Пс 42,5.11 43,5 Јн 12,27
Stih39 | Оддалечувајќи се малку, падна ничкум; се молеше и говореше: „Оче Мој, ако е можно, нека Ме одмине оваа чаша; сепак, нека биде не како што сакам Јас, туку како што сакаш Ти.“
Referenca: 39 | referenci: 20,22 Јн 4,34 Рим 5,19
Stih40 | Па дојде кај учениците и ги затече како спијат, и му рече на Петар: „Толку ли не можевте еден час да останете со Мене будни!?
Stih41 | Бидете будни и молете се, за да не паднете во искушение: духот е бодар, но телото е слабо.“
Referenca: 41 | referenci: 6,13 Лк 11,1-4 Рим 7,5
Stih42 | Повторно отиде и се помоли, говорејќи: „Оче Мој, ако не може да ме одмине оваа чаша без да ја пијам, тогаш нека биде волјата Твоја!“
Referenca: 42 | referenci: Фил 2,8
Stih43 | Кога дојде, пак ги најде како спијат, зашто очите им беа натежнале.
Referenca: 43 | referenci: Лк 9,32
Stih44 | Тогаш ги остави, отиде и се помоли по третпат, изговарајќи ги истите зборови.
Referenca: 44 | referenci: 2 Кор 12,8
Stih45 | Потоа пак дојде кај учениците Свои и им рече: „Сѐ уште спиете и почивате! Ете, наближи часот и Синот Човечки се предава во рацете на грешниците.
Referenca: 45 | referenci: Лк 9,44 Јн 13,1 14,30
Stih46 | Станете да одиме! Ете, се приближува оној што Ме предава.“
Referenca: 46 | referenci: Јн 14,31
Исусовото приведување
(Мр 14:43-50; Лк 22:47-53; Јн 18:3-12)
Stih47 | Додека Тој уште говореше, ете, Јуда, еден од дванаесетте, дојде, и со него многу луѓе со ножеви и колови, испратени од страна на првосвештениците и старешините народни.
Referenca: 47 | referenci: 10,4
Stih48 | А оној, што Го предаваше, им беше дал знак, велејќи: „Фатете Го Тој што ќе го бакнам!“
Stih49 | И веднаш се приближи до Исус и Му рече: „Те поздравувам, Рави!“ И Го бакна.
Referenca: 49 | referenci: 2 Сам 20, 9-10
Stih50 | А Исус му рече: „Пријателе, зошто си дошол?“ Тогаш пристапија, положија раце на Исус и Го фатија.
Referenca: 50 | referenci: 1 Мојс 26,27
Stih51 | И ете, еден од оние што беа до Исус, протегна рака и извади нож, па го удри слугата на првосвештеникот, и му го отсече увото.
Referenca: 51 | referenci: Јн 18,26
Stih52 | Тогаш Исус му рече: „Врати го ножот во ножницата. Зашто сите што се фаќаат за нож, од нож ќе загинат;
Referenca: 52 | referenci: 1 Мојс 9,6 Откр 13,10
Stih53 | или мислиш дека не можам да Го помолам сега Својот Отец да Ми прати повеќе од дванаесет легиони ангели?
Referenca: 53 | referenci: Јн 18,36
Stih54 | Но, како ќе се исполнат Писмата, ако ова не стане?“
Referenca: 54 | referenci: Лк 24, 26-27
Stih55 | Потоа Исус му рече на народот:„Како на разбојник сте излегле со ножеви и колови за да Ме фатите. Секој ден седев со вас, поучувајќи во храмот, и не Ме фативте.
Referenca: 55 | referenci: Лк 19,47 21,37 Јн 18,20
Stih56 | Но сето тоа стана за да се исполнат пророчките писма.“ Тогаш сите ученици Го оставија и се разбегаа.
Referenca: 56 | referenci: 1,22 Зах 13,7 Јн 16,32
Сослушувањето на Исус пред Синедрионот
(Мр 14,53-65; Лк 22,54-55; 63-71; Јн 18,13-14; 19-24)
Stih57 | А оние што Го фатија Исус, Го одведоа кај првосвештеникот Кајафа, каде што беа собрани книжниците и старешините.
Referenca: 57 | referenci: 26,3 Лк 3,2 Јн 11,49 Дела 4,6
Stih58 | Петар, пак, одеше по Него оддалеку, до дворот на првосвештеникот; и влезе внатре, па седна со слугите за да го види крајот.
Stih59 | А првосвештениците и старешините, и целиот Синедрион бараа лажно сведоштво против Исус за да Го погубат
Stih60 | и не наоѓаа; и, макар што пристапија многу лажни сведоци, не најдоа. Но најпосле дојдоа двајца
Referenca: 60 | referenci: 1 Цар 21,10 Пс 27,12 Дела 6,13
Stih61 | и рекоа: „Овој кажа: ‚Можам да го урнам Божјиот храм и за три дни да го соѕидам.‘“
Referenca: 61 | referenci: 24,2-3 27,40 Јн 2,19 Дела 6,14
Stih62 | Тогаш стана првосвештеникот и Му рече: „Ништо ли не одговараш? Што сведочат овие против Тебе?“
Stih63 | Но Исус молчеше. А првосвештеникот Му рече: „Те заколнувам во живиот Бог да ни кажеш: Ти ли си Христос, Синот Божји?“
Referenca: 63 | referenci: 4,3 14,33 27,12.14 Ис 53,7
Stih64 | Исус му одговори: „Ти рече! Ви велам отсега ќе Го гледате Синот Човечки како седи оддесно на Силата и како доаѓа на небесните облаци.“
Referenca: 64 | referenci: 8,20 22,44 Пс 110,1 Дан 7,13 Евр 1,3
Stih65 | Тогаш првосвештеникот ја раскина облеката своја и рече: „Овој хули на Бога! Каква потреба имаме повеќе од сведоци? Ете, сега го чувте Неговото хулење!
Referenca: 65-66 | referenci: 3 Мојс 24,16
Referenca: 65 | referenci: 4 Мојс 14,6 2 Сам 13,19 Ер 36,24 Езд 9,3
Stih66 | Како ви се чини?“ А тие одговорија и рекоа: „Заслужува смрт!“
Referenca: 66 | referenci: Ер 26,11 Дела 2,23
Stih67 | Тогаш Го плукаа в лице и Го удираа по образите, а други Го тепаа
Referenca: 67-68 | referenci: Лк 22,64
Referenca: 67 | referenci: 27,30 Ис 50,6 52,14
Stih68 | и говореа: „Проречи ни, Христе, кој Те удри?“
Петровото откажување
(Мр 14,66-72; Лк 22,56-62; Јн 18,15-18; 25-27)
Stih69 | А Петар седеше надвор во дворот. И се приближи до него една слугинка и му рече: „И ти беше со Исус Галилеецот!“
Stih70 | Но тој се одрече пред сите, велејќи:„Не знам што зборуваш!“
Stih71 | А кога одеше кон вратата, го виде друга и им рече на оние што беа таму:„И овој беше со Исус од Назарет!“
Referenca: 71 | referenci: 2,23
Stih72 | Но тој пак се одрече со заклетва:„Не Го познавам Човекот!“
Stih73 | Малку потоа се приближија оние што стоеја таму и му рекоа на Петар:„Навистина, и ти си од нив, зашто и говорот твој те издава!“
Stih74 | Тогаш тој почна да се колне, и се заколна: „Не Го познавам Човекот!“ И веднаш запеа петел.
Referenca: 74 | referenci: Јн 13,38
Stih75 | И се сети Петар на Исусовите зборови што му ги рече: „Уште петел пред да запее, трипати ќе се одречеш од Мене.“ Па излезе надвор и горко плачеше.
Referenca: 75 | referenci: 26,34 Лк 22,34 Јн 13,38
Глава27
Исус пред Пилат
(Мр 15,1; Лк 23,1-2; Јн 18,28-32)
Stih1 | А кога се раздени, сите првосвештеници и старешини направија договор против Исус за да Го убијат;
Referenca: 27,1 | referenci: 12,14 Мк 3,6 15,1 Лк 22,66
Stih2 | и откако Го врзаа, Го одведоа и Го предадоа на управникот Понтиј Пилат.
Referenca: 2 | referenci: Лк 3,1 23,1 Јн 18,28
Самоубиството на Јуда
(Дела 1,18-19)
Stih3 | Тогаш Јуда, што Го предаде, кога виде дека е Тој осуден, се покаја и им ги врати триесетте сребреници на првосвештениците и старешините,
Referenca: 3 | referenci: 26,15
Stih4 | велејќи им: „Згрешив, зашто предадов невина крв!“ А тие му одговорија:„Што ни е грижа нам за тоа? Мисли му ти!“
Referenca: 4 | referenci: 27,24
Stih5 | Тој ги фрли сребрениците во храмот, излезе и отиде, та се обеси.
Referenca: 5 | referenci: Зах 11,13
Stih6 | Првосвештениците ги собраа сребрениците и рекоа: „Не чини да се стават во црковната каса, бидејќи се платени за крв.“
Stih7 | Откако се советуваа, ја купија со нив грнчаревата нива, за да погребуваат во неа луѓе од други места.
Stih8 | Затоа и до денес таа нива се вика Крвна нива.
Referenca: 8 | referenci: Дела 1,19
Stih9 | Тогаш се исполни реченото преку пророкот Еремија: „И ги зедоа триесетте сребреници, цената на Непроценливиот, Кого Го оценија синовите Израелови,
Referenca: 9-10 | referenci: Ер 32,6-9 Зах 11, 12-13
Referenca: 9 | referenci: 1,22
Stih10 | и ги дадоа за грнчаревата нива, како што ми кажа Господ.“
Referenca: 10 | referenci: Ер 18,2-3 19,1-2 32,6-15
Пилат Го сослушува Исус
(Мр 15,2-15; Лк 23,2-5, 13-25; Јн 18,28-19,16)
Stih11 | И Исус застана пред управникот. И тој Го праша, велејќи: „Ти ли си Царот Јудејски?“ Исус му одговори: „Ти велиш.“
Referenca: 11 | referenci: 2,2 Јн 18,33.37
Stih12 | И кога Го обвинуваа првосвештениците и старешините, Тој ништо не одговараше.
Referenca: 12 | referenci: 26,63
Stih13 | Тогаш Пилат Му рече: „Не слушаш ли колку сведочат против Тебе?“
Stih14 | И не му одговори ниту на еден збор, така што управникот се чудеше многу.
Referenca: 14 | referenci: Мк 14,61
Stih15 | А на секој празник Пасха управникот имаше обичај да му пушта на народот по еден затвореник, кого што би го побарале.
Referenca: 15 | referenci: Јн 18,39
Stih16 | Тогаш тие имаа еден прочуен затвореник, по име Варава.
Stih17 | И кога се собраа, Пилат им рече:„Кого сакате да ви го пуштам: Варава ли, или Исус, наречен Христос?“
Referenca: 17 | referenci: 1,16
Stih18 | Зашто знаеше дека Го беа предале од завист.
Stih19 | Во тоа време, кога тој седеше во судот, жена му порача да му кажат: „Не прави му ништо на Тој Праведник, зашто денеска многу пострадав на сон заради Него.“
Referenca: 19 | referenci: Јн 19,13 Дела 12,21
Stih20 | Но првосвештениците и старешините го наговорија народот да го измоли Варава, а Исус да Го погуби.
Stih21 | Тогаш управникот ги праша: „Кого од двајцата сакате да ви го пуштам?“ Тие одговорија: „Варава!“
Referenca: 21 | referenci: Јн 18,40
Stih22 | Пилат им рече: „А што да правам со Исус, наречен Христос?“ Му одговорија сите: „Да биде распнат!“
Referenca: 22 | referenci: Дела 3,13 13,28
Stih23 | Управникот рече: „Па какво зло направил?“ Но тие уште посилно викаа и рекоа: „Да биде распнат!“
Referenca: 23 | referenci: Јн 19,6.15
Stih24 | Пилат, штом виде дека ништо не помага, а буната се зголемува, зеде вода, ги изми рацете пред народот и рече:„Невин сум за крвта на Овој Праведник; мислете му вие!“
Referenca: 24-25 | referenci: Дела 18,6
Referenca: 24 | referenci: 5 Мојс 21,6-8 Пс 26,6 73,13 Јн 12,19
Stih25 | И одговарајќи целиот народ, рече:„Крвта Негова нека падне на нас и на нашите деца!“
Referenca: 25 | referenci: 23,35 2 Сам 1, 13-16 Ер 26,15 51,35 Дела 5,28
Stih26 | Тогаш им го пушти Варава, а Исус, откако Го камшикуваа, Го предаде да биде распнат.
Referenca: 26 | referenci: 10,17 23,34
Исусовите понижувања
(Мр 15,16-20; Јн 19,2-3)
Stih27 | Потоа војниците на управникот Го зедоа Исус во судницата и ја собраа целата чета околу Него,
Stih28 | па, откако Го соблекоа, Му облекоа багреница;
Stih29 | исплетоа трнов венец, Му Го кладоа на главата и Му дадоа во десната рака трска; и паѓајќи на колена, Му се потсмеваа и велеа: „Те поздравуваме, Царе Јудејски!“
Referenca: 29 | referenci: Пс 22,7 44,14
Stih30 | И плукаа на Него и со трската Го удираа по главата.
Referenca: 30 | referenci: 26,67 Ис 50,6
Stih31 | А кога Го исмеаја, Му ја соблекоа багреницата, Му ги облекоа Неговите алишта и Го поведоа на распнување.
Исусовото распнување
(Мр 15,21-32; Лк 23,26-43; Јн 19,17-27)
Stih32 | На излегување сретнаа еден Киринеец, по име Симон; него го натераа да Му го носи крстот.
Referenca: 32 | referenci: Дела 2,10 11,20
Stih33 | И кога дојдоа на местото наречено Голгота, што значи Черепница,
Referenca: 33 | referenci: Јн 19,17
Stih34 | Му дадоа да пие оцет, измешан со жолчка. Но Тој вкуси и не сакаше да пие.
Referenca: 34 | referenci: Пс 69,21 Мк 15,23
Stih35 | А штом Го распнаа, ги разделија алиштата Негови, фрлајќи ждрепка;
Referenca: 35 | referenci: Пс 22,19 Јн 19,23
Stih36 | па седеа таму и Го чуваа;
Stih37 | и Му кладоа над главата натпис, со вината Негова: „Овој е Исус, Царот Јудејски.“
Referenca: 37 | referenci: Јн 19,19-21
Stih38 | Тогаш распнаа со Него и двајца разбојници; едниот од десната страна, а другиот од левата.
Referenca: 38 | referenci: 20,21 26,55 Лк 22,37
Stih39 | А минувачите, вртејќи ги главите свои, Го хулеа
Referenca: 39 | referenci: Ер 18,16 Пс 22,7 109,25 Плач 2,15
Stih40 | и велеа: „Ти, што го уриваш храмот и за три дни го соѕидуваш, спаси се Себеси! Ако си Син Божји, симни се од крстот!“
Referenca: 40 | referenci: 14,33 26,61
Stih41 | Исто така и првосвештениците, заедно со книжниците, старешините, и фарисеите, потсмевајќи се говореа:
Referenca: 41 | referenci: 27,29
Stih42 | „Други спасуваше, а Сам Себе не може да се спаси! Ако е Тој Цар Јудејски, нека слезе од крстот, па ќе поверуваме во Него.
Referenca: 42 | referenci: Јн 1,49
Stih43 | Се надеваше на Бога, нека Го избави сега, ако е по волјата Негова, бидејќи говореше: ‚Син Божји Сум!‘“
Referenca: 43 | referenci: 4,3.6 Пс 22,9 Јн 1,34 10,36
Stih44 | И разбојниците, распнати со Него, Го хулеа исто така.
Исусовата смрт
(Мр 15,33-41; Лк 23,44-49; Јн 19,28-30)
Stih45 | А од шестиот94 час настана темнина по целата земја, до деветтиот час;
Futnota94 | 18 27,45. Околу 12 часот напладне.
Referenca: 45 | referenci: 2 Мојс 10,22 Амос 8,9 Лк 23,44
Stih46 | а околу деветтиот95 час извика Исус со висок глас и рече: „Или! Или! Лама савахтани?“ А тоа значи: „Боже Мој, Боже Мој, зошто Ме остави!“
Futnota95 | 19 27,46. Околу 15 часот.
Referenca: 46 | referenci: Пс 22,2
Stih47 | А некои од оние што стоеја таму, кога го чуја тоа, рекоа: „Овој го вика Илија!“
Referenca: 47 | referenci: 11,14
Stih48 | И веднаш еден од нив отрча, зеде сунѓер, го натопи во оцет и го надена на трска, па Му даваше да пие.
Referenca: 48 | referenci: Пс 69,21
Stih49 | Другите, пак, велеа: „Чекајте, да видиме, дали ќе дојде Илија да Го спаси!“
Stih50 | А Исус, откако повторно извика со силен глас, го испушти духот.
Stih51 | И наеднаш се расцепи завесата на храмот на две – од горе до долу; и земјата се затресе; и карпи паднаа.
Referenca: 51 | referenci: 2 Мојс 26,31-35 Евр 10,20
Stih52 | и гробови се отворија; и многу тела на упокоени светии воскреснаа;
Referenca: 52 | referenci: Ис 26,19 Ез 37,12 Дан 12,2 1 Птр 3,19
Stih53 | па кога излегоа од гробовите, по воскреснувањето Негово, влегоа во светиот град и им се јавија на мнозина.
Referenca: 53 | referenci: Откр 21,2
Stih54 | А стотникот и оние што со него заедно Го чуваа Исус, откако го видоа земјотресот и сѐ друго што стана, се уплашија многу и говореа: „Навистина Овој беше Син Божји!“
Referenca: 54 | referenci: 4,3 14,33 17,6 27,40.43
Stih55 | Таму беа и гледаа оддалеку, исто така, многу жени, што Го следеа Исус од Галилеја и Му служеа.
Referenca: 55 | referenci: Лк 8,2-3 23,49.55
Stih56 | Меѓу нив беа Марија Магдалена и Марија, мајка им на Јаков и Јосиф, и мајката на Заведеевите синови.
Referenca: 56 | referenci: 20,20 27,61 Мк 15,40.47 16,1.9 Лк 24,10
Исусовиот погреб
(Мр 15,42-47; Лк 23,50-56; Јн 19,38-42)
Stih57 | А кога се стемни, дојде еден богат човек од Ариматеја, по име Јосиф, кој Му беше, исто така, ученик на Исус;
Stih58 | тој отиде кај Пилат и го побара телото Исусово. Тогаш Пилат нареди да му го дадат телото.
Referenca: 58 | referenci: 5 Мојс 21,22-23
Stih59 | А Јосиф, штом го зеде телото, Го завитка во чисто платно,
Referenca: 59 | referenci: Јн 19,40
Stih60 | и Го положи во својот нов гроб, што го беше издлабил во карпа; па, откако постави голем камен над гробната врата, си отиде.
Referenca: 60 | referenci: 28,2 Ис 53,9 Мк 16,3-4 Дела 13,29
Stih61 | А таму беа Марија Магдалена и другата Марија, кои седеа спроти гробот.
Referenca: 61 | referenci: 27,56 28,1 Јн 19,25
Стража на Исусовиот гроб
Stih62 | На другиот ден, по петокот, се собраа првосвештениците и фарисеите кај Пилат,
Referenca: 62 | referenci: Мк 15,42 Лк 23,54
Stih63 | и му рекоа: „Господаре, се сетивме дека Оној измамник, уште дури беше жив, рече: ‚По три дни ќе воскреснам!‘
Referenca: 63 | referenci: 16,21 20,19
Stih64 | Затоа нареди да се причува гробот до третиот ден, за да не отидат учениците Негови ноќе и да Го украдат, па да му речат на народот: ‚Воскресна од мртвите!‘ Та последната измама ќе биде полоша од првата.“
Referenca: 64 | referenci: 28,13 3 Птр 2,20
Stih65 | Пилат им рече: „Имате стража; одете и осигурајте го како што знаете.“
Stih66 | Тие отидоа и со стража го осигураа гробот, а каменот го запечатија.
Глава28
Исусовото воскресение
(Мр 16,1-10; Лк 24,1-12; Јн 20,1-10)
Stih1 | Кога измина саботата, на осамнување во првиот ден на седмицата, дојдоа Марија Магдалена и другата Марија да го видат гробот.
Referenca: 28,1 | referenci: 27,61 Дела 20,7
Stih2 | И ете, стана голем потрес; ангел Господов слезе од небото, пристапи, го отстрани каменот од гробната врата и седна на него;
Referenca: 2 | referenci: 1,20 2 Мојс 19,18 Дела 16,26
Stih3 | лицето му беше како молња, а алиштата – бели како снег;
Referenca: 3 | referenci: 17,2 Лк 9,29 Дела 1,10
Stih4 | а стражарите, уплашени од него, трепереа и беа како мртви.
Referenca: 4 | referenci: 17,6
Stih5 | Ангелот им се обрати на жените и им рече: „Не плашете се; знам дека Го барате Исус распнатиот;
Referenca: 5 | referenci: 14,27 1 Мојс 15,1 Ер 30,10 Откр 1,17
Stih6 | не е овде, воскресна, како што беше рекол; дојдете и видете го местото, каде што лежел Господ,
Referenca: 6 | referenci: 16,21 Дела 2,24
Stih7 | па отидете бргу и кажете им на учениците Негови дека Тој воскресна од мртвите. И ете, ќе отиде пред вас во Галилеја; таму ќе Го видите. Ете, ви кажав.“
Referenca: 7 | referenci: 26,32 Мк 14,28
Stih8 | И излегоа брзо од гробот, со страв и голема радост и отрчаа да им соопштат на учениците Негови.
Referenca: 8 | referenci: Мк 16,8
Stih9 | Кога одеа да им јават на Неговите ученици, Исус, ги пресретна и им рече:„Радувајте се!“ А тие се приближија, ги гушнаа нозете Негови и Му се поклонија.
Referenca: 9 | referenci: 2,2.8.11 8,2 14,33 15,25 28,17
Stih10 | Тогаш Исус им кажа: „Не плашете се; одете и соопштете им на браќата Мои, да отидат во Галилеја, и таму ќе Ме видат.“
Referenca: 10 | referenci: Јн 20,17
Stih11 | Кога одеа тие, ете, некои од стражарите, влегувајќи в град, им кажаа на првосвештениците за сето она што беше станало.
Stih12 | И тие, кога се собраа со старешините и се посоветуваа, им дадоа многу пари на војниците,
Referenca: 12 | referenci: 12,14
Stih13 | велејќи: „Кажете дека: ‚учениците Негови дојдоа и Го украдоа кога ние спиевме;‘
Referenca: 13 | referenci: 27,64
Stih14 | и, ако за тоа чуе управникот, ние ќе го смириме и ќе направиме и вам ништо да не ви се случи.“
Stih15 | А тие ги зедоа парите и направија, како што беа научени. И тој глас се пренесува меѓу Јудејците и до денес.
Исус им се јавува на Своите ученици
(Мр 16,14-18; Лк 24,36-49; Јн 20,19-23; Дела 1,6-8)
Stih16 | А единаесетте ученици отидоа во Галилеја, на гората, каде што им беше заповедал Исус;
Referenca: 16 | referenci: 26,32
Stih17 | па, штом Го видоа, Му се поклонија; а некои се посомневаа.
Stih18 | А Исус, кога се приближи, проговори и рече: „Ми се даде секаква власт на небото и на земјата.
Referenca: 18 | referenci: 4,9-10 11,27 Дан 7,14 Јн 3,35 Ефес 1, 20-22 Фил 2,9-11
Stih19 | Одете и научете ги сите народи, крштавајќи ги во името на Отецот, и Синот, и Светиот Дух,
Referenca: 19 | referenci: 10,6 24,9.14 Ис 42,6 49,6 Лк 24,47 Дела 1,8 2,38 19,5 Рим 6,3 Гал 3,27 Ефес 4,5
Stih20 | и учејќи ги да пазат сѐ што сум ви заповедал; и ете, Јас сум со вас преку сите дни до свршетокот на светот.“
Referenca: 20 | referenci: 1,23 18,20 1 Мојс 28,15 2 Мојс 3,12 Ис.Н. 1,5 Ис 41,10 43,5 Ер 1,8 Агеј 1,13 Дан 7,13-14 Јн 14,18-21
