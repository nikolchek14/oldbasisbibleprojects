АМОС
***Амос | Амос***

Вовед
Амос не бил школуван пророк (види 7,14), но Господ го повикал да ја пренесе Неговата порака за Израилците. Така, Амос го напуштил местото на живеење, градот Текоа во царството Јудеја и заминал во градот Ветил во царството Израил, за да ја разгласи Божјата порака, во осмиот век пр. Христос.
Амос најпрвин ги осудува соседните народи, а потоа и Израил. Тоа особено се однесувало на богатите кои живееле раскошно и ја користеле својата моќ да ги ограбуваат сиромасите и да ги претвораат во свои робови.
Голем дел од народот им се поклонувал на идоли, а очекувал Господ да ги брани. Побожноста била само привидна и површна. Амос го предупредува народот дека Господ ќе го казни за таквото однесување.


Глава1
Суд за Арам
Stih1 | Зборовите на Амос, еден од пастирите на Текоа, што ги чу во видение за Израил во деновите на јудејскиот цар Озија, и во деновите на израилскиот цар Јеровоам, синот Јоасов, две години пред земјотресот.
Referenca: 1,1 | referenci: 8,8 9,5 Ос 1,1 Зах 14,5
Stih2 | И рече тој: Господ ќе загрми од Сион и ќе го пушти гласот Свој од Ерусалим, и ќе свенат пасиштата пастирски, и ќе се исуши врвот на Кармил.
Referenca: 2 | referenci: Ис 33,9 Ер 25,30 Ос 11,10 Јоил 4,16 Наум 1,4
Stih3 | Така вели Господ: за трите престапи на Дамаск и за четирите нема да го поштедам, зашто го вршеа Галаад со железни орудија.
Referenca: 3 | referenci: 2,1.4.6 4 Цар 8,12 10,32-33 13,3.7 Ис 17,1-3
Stih4 | Ќе пуштам оган на домот Азаилов, и тој ќе ги проголта дворците на Венадад.
Referenca: 4 | referenci: 2,2.5 Ер 49,27
Stih5 | Па ќе ги скршам резињата на Дамаск и ќе ги истребам жителите на Бикат-Авен, и оној, што држи жезол, од Бет-Едем; народот на Арам ќе отиде во ропство во Кир, вели Господ.
Referenca: 5 | referenci: 4 Цар 16,9
Суд за Филистеја
Stih6 | Така вели Господ: за три престапи на Газа и за четири нема да ја поштедам, зашто тие ги одведоа сите во ропство, за да му ги предадат на Едом.
Referenca: 6 | referenci: Ис.Н. 13,2 Ер 47 Соф 2,4-7 2 Лет 21,16-17
Stih7 | И ќе испратам оган врз ѕидините на Газа и тој ќе ги проголта дворците нејзини.
Referenca: 7 | referenci: Ер 47,5 Соф 2,4 Зах 9,5-6
Stih8 | Па ќе ги истребам жителите на Ашдот, и оној, што го држи жезолот во Ашкелон, и ќе ја свртам раката Своја против Екрон, и ќе загине остатокот на Филистејците, вели Господ.
Referenca: 8 | referenci: 2 Лет 26,6
Суд за Тир (Феничаните)
Stih9 | Вака вели Господ: за трите престапи на Тир и за четири нема да го поштедам, зашто тие му ги предадоа на Едом сите заробеници, и не се сетија за братскиот сојуз.
Referenca: 9 | referenci: 3 Цар 5,25 9,11-14 Ис 23 Ез 26-28
Stih10 | Ќе пратам оган врз ѕидините на Тир, и тој ќе ги проголта дворците негови.
Referenca: 10 | referenci: Ез 28,18 Зах 9,4
Суд за Едомците
Stih11 | Така вели Господ: за трите престапи на Едом и за четири нема да го поштедам, зашто тој ги гонеше браќата свои со меч, погази секакво сочувство, беше свиреп во гневот свој и секогаш ја потпалуваше јароста своја.
Referenca: 11 | referenci: 1 Мојс 27,41 4 Мојс 20,14-21 5 Мојс 2,1 Ис 34 Ер 49,7-22 Ез 25,12-14
Stih12 | Ќе испратам оган врз Теман, и тој ќе ги проголта дворците на Восор.
Суд за Амонците
Stih13 | Така вели Господ: за трите престапи на синовите Амонови и за четири нема да ги поштедам, бидејќи тие ги распоруваа бремените жени во Галаад, за да ги прошират границите свои.
Referenca: 13 | referenci: 5 Мојс 2,19 4 Цар 8,12 15,16 Ер 49,1-6 Ез 25,1-7 Ос 14,1 Соф 2,8-11
Stih14 | И ќе запалам оган во ѕидовите на Рава, и тој ќе ги проголта дворците нејзини со врисок во денот на бојот и со виор во денот на бурата.
Referenca: 14 | referenci: Ис 28,2 Ер 49,2
Stih15 | И ќе отиде царот нивни во ропство, тој (неговите свештеници) и кнезовите негови заедно, вели Господ.
Referenca: 15 | referenci: Ер 48,7 49,3
Глава2
Казна за Моав
Stih1 | Вака вели Господ: за трите престапи на Моав, и за четири нема да го поштедам, зашто тој ги изгоре коските на царот едомски до пепел.
Referenca: 2,1 | referenci: 1,3 4 Мојс 22,36 Ис 15-16 Ер 48 Ез 25,8-11 Соф 2,8-11
Stih2 | Па ќе пратам оган врз Моав, и тој ќе ги проголта дворците на Кериот, и ќе загине Моав во метеж со викотница, при трубен звук.
Referenca: 2 | referenci: 1,4
Stih3 | И ќе го истребам владетелот негов и ќе ги убијам сите кнезови негови заедно со него, вели Господ.
Казна за Јудејците
Stih4 | Така вели Господ: за трите престапи на Јуда и за четири нема да го поштедам, заради тоа што го отфрлија Законот на Господ и наредбите Негови не ги запазија; и идолите, по кои одеа татковците нивни, ги заведоа.
Referenca: 4 | referenci: 1,3 3 Мојс 26,14-15 Ис 5,24 Ер 7,28
Stih5 | И ќе испратам оган врз Јуда, и тој ќе ги проголта дворците ерусалимски.
Referenca: 5 | referenci: Ос 8,14
Казна за Израилците
Stih6 | Така вели Господ: за трите престапи на Израил и за четири нема да го поштедам, бидејќи тие продаваат праведник за пари, и сиромав за чифт сандали.
Referenca: 6 | referenci: 5,7.12 8,6 Мих 3,9.11
Stih7 | Газат врз главите на сиромасите, и ги туркаат сиротите од патот; дури татко и син одеа при иста жена, за да го бесчестат Моето свето име.
Referenca: 7 | referenci: 5 Мојс 23,18 27,20 Ис 3,15 Ос 4,14
Stih8 | При секој жртвеник лежат врз облеки, земени во залог, и вино изнудено од обвинети, пијат во домот на својот Бог.
Referenca: 8 | referenci: 2 Мојс 22,26-27 5 Мојс 24,12-13
Stih9 | Но Јас ги истребив пред нив Аморејците, чија височина беше како височината на кедар, и кој беше јак како даб; Јас го уништив и плодот негов горе, а и коренот негов долу.
Referenca: 9 | referenci: 5 Мојс 7,1 9,1-2 Ос 9,16 Јов 18,16
Stih10 | Вас, пак, ве изведов од земјата египетска и ве водев по пустината четириесет години, за да ја наследите земјата аморејска.
Referenca: 10 | referenci: 5 Мојс 2,7 Ер 2,6
Stih11 | Од синовите ваши избирав луѓе за пророци и од младинците ваши – за назири; зар не е така синови израилски? – вели Господ.
Referenca: 11 | referenci: 4 Мојс 6, 1-21 5 Мојс 18,18-19
Stih12 | А вие ги поевте назирите со вино и на пророците им заповедавте: не пророкувајте.
Referenca: 12 | referenci: 7,12-13 3 Цар 22,8.27 Ис 30,10 Ер 11,21 Мих 2,6
Stih13 | Еве, Јас ќе ве притегнам, како што се стега кола, натоварена со снопја,
Stih14 | и брзиот не ќе има сила за бегање, ни јакиот да издржи и храбриот да го спаси животот свој.
Referenca: 14 | referenci: 9,1 Ис 40,30 Ер 25,35
Stih15 | Ни стрелец нема да се додржи, ниту брзиот ќе избега, ниту пак оној на коњ ќе го спаси животот свој.
Referenca: 15 | referenci: 5,9 Ер 46,5
Stih16 | И најхрабриот од храбрите во оној ден ќе избега гол, вели Господ.
Referenca: 16 | referenci: Ис 2,11 Јоил 1,15 Соф 1, 14-15 Мк 14,52
Глава3
Stih1 | Чујте го овој збор, што го кажа Господ против вас, синови на Израил, против целото племе, кое го изведов од земјата египетска, велејќи:
Referenca: 3,1 | referenci: 2,10
Stih2 | само вас ве признав од сите земни племиња, поради тоа и ќе ве казнам поради сите ваши беззаконија.
Referenca: 2 | referenci: 5 Мојс 7, 6-8 Мт 11, 20-24
Дело на пророк
Stih3 | Тргнуваат ли двајца заедно, ако не се договорат меѓу себе?
Stih4 | Рика ли лав во гора, кога нема пред него плен? Пушта ли глас лавче од својата пештера, ако ништо не уловило во неа?
Referenca: 4 | referenci: Ис 5,29
Stih5 | Паѓа ли птица во мрежа на земја, кога нема мрежа за неа? Ќе се подигне ли од земјата стапица, ако не се фати ништо во неа?
Stih6 | Труби ли труба во град, а народот да не се уплаши? Се случува ли во градот зло, што не го дозволил Господ?
Referenca: 6 | referenci: Ис 45,7 Ез 33,5 Ос 5,8 Јоил 2,1
Stih7 | Зашто Господ Бог не прави ништо додека не им ја открие тајната Своја на Своите слуги – пророците.
Referenca: 7 | referenci: 1 Мојс 18,17 Ер 7,25 Откр 10,7
Stih8 | Кога ќе зарика лав, кој нема да се исплаши? Господ Бог зборува – кој нема да пророкува?
Referenca: 8 | referenci: 7,14-15 Ер 20,7-9 Дела 4,20 Откр 10,3
Суд за Самарија
Stih9 | Прогласете од тврдините на Ашдод и од покривите на земјата египетска и кажете: соберете се по горите на Самарија и погледајте го големото бесчестие во неа и насилствата во неа.
Referenca: 9 | referenci: 2,6-8 4,1 6,1 Соф 3,8
Stih10 | Тие не знаат да постапуваат справедливо, вели Господ: со насилие и грабеж собираат добра во дворците свои.
Referenca: 10 | referenci: Ер 4,22 Авак 1,3
Stih11 | Затоа, вака вели Господ Бог: еве, непријателот ќе ја опколи земјата, одбраната ќе ти ја разбие и дворците твои ќе бидат ограбени.
Referenca: 11 | referenci: 4 Цар 17, 3-6
Stih12 | Така вели Господ – како што понекогаш пастирот истргнува од лавовска уста две нозе или дел од увото, така ќе бидат спасени синовите Израилеви, кои сега седат во Самарија во аголот на постелата своја и во Дамаск на леглото свое.
Referenca: 12 | referenci: 1 Мојс 31,39 2 Мојс 22,13
Жртвениците во Ветил
Stih13 | Слушајте и бидете сведоци против домот на Јаков, вели Господ Бог Саваот.
Stih14 | Зашто во оној ден, кога ќе го казнам Израил за престапите негови, ќе го казнам и за жртвениците во Ветил; ќе бидат отсечени роговите на жртвеникот и тие ќе паднат на земја.
Referenca: 14 | referenci: 2 Мојс 27,2 3 Цар 12,29-30 13,1-5 Ез 43,15
Stih15 | Ќе го поразам зимскиот дом заедно со летниот дом, и ќе исчезнат домовите со украси од слонова коска, ќе снема многу домови, вели Господ.
Referenca: 15 | referenci: 5,11 6,11 3 Цар 22,39
Глава4
За Самарјанките
Stih1 | Чујте го ова слово, јуници башански, вие, кои сте на Самарјанската Гора, вие, кои ги измачувате сиромасите, ги угнетувате бедните и им велите на своите мажи: „Донесете да пиеме!”
Referenca: 4,1 | referenci: 3,9 6,1 Ис 3,16-23 5,11-12 32,9-14 Пс 21,12
Stih2 | Се заколна Господ Бог во Својата светост дека, ете, ќе дојдат врз вас дни, кога ќе ве извлечат со куки и остатокот ваш – со јадици.
Referenca: 2 | referenci: 1 Мојс 22,16 26,3 Пс 88,35
Stih3 | Па ќе излезете низ пукнатините на ѕидовите, секоја – како ќе може, и ќе бидете фрлени кон Хармон76, вели Господ.
Futnota76 | 1
Непослушниот Израил
Stih4 | Одете во Ветил и грешете, во Гилгал и умножувајте ги престапите, принесувајте жртви секое утро, десетоци секој трет ден.
Referenca: 4 | referenci: 5,5 4 Цар 2,1
Stih5 | Принесувајте како благодарствена жртва леб со квас, објавете доброволни прилози и разгласувајте за нив, зашто вие тоа го сакате, синови Израилеви, вели Господ.
Referenca: 5 | referenci: 3 Мојс 7,11-13 Мт 6,2 23,5
Божјите предупредувања до Израил
Stih6 | Затоа и ви дадов чисти заби во сите ваши градови и недостиг од леб по сите ваши населби; но вие не се вративте кај Мене, вели Господ.
Referenca: 6 | referenci: 3 Мојс 26,14-39 Ис 9,12 Мудр 12,2.10
Stih7 | И ве лишив од дожд три месеци пред жетва; пуштав дожд врз еден град, врз друг град не пуштав; еден дел беше напојуван со вода, а другиот – ненаросен со дожд, и се исушуваше.
Referenca: 7 | referenci: Ер 14,1-6
Stih8 | И се собраа два-три града во еден град, за да се напијат со вода и не можеа да се напијат до ситост; но и тогаш вие не се вративте кај Мене, вели Господ.
Referenca: 8 | referenci: 8,11-12
Stih9 | Ве казнував со суша и метлика по житата и во многу ваши градини и лозја, а насадите со смокви и маслини ги јадеа гасеници, и при сето тоа пак не се вративте кај Мене, вели Господ.
Referenca: 9 | referenci: 5 Мојс 28,22 3 Цар 8,37 Агеј 2,17
Stih10 | Ви праќав помор, како египетскиот, ги убивав со меч момчињата ваши, ги одведов коњите ваши во плен, и смрад во становите ваши се креваше во ноздрите ваши, и покрај сето тоа не се вративте кај Мене, вели Господ.
Referenca: 10 | referenci: 2 Мојс 9, 1-7 5 Мојс 7,15 Ис 34,2-3
Stih11 | Ве сотирав, како што Бог ги разруши Содом и Гомора, и вие бевте истргнати од огнот како гламња, но при сето тоа не се вративте кај Мене, вели Господ.
Referenca: 11 | referenci: 1 Мојс 19,1 Ис 1,9 7,4 Зах 3,2
Stih12 | Затоа вака ќе постапам со тебе, Израиле; и бидејќи така ќе постапувам со тебе, приготви се да Го дочекаш твојот Бог, Израиле.
Referenca: 12 | referenci: Јоил 2,11 Мал 3,1-2
Stih13 | Зашто, ете, Оној, Кој образува гори и создава ветар и му ги објавува замислите Свои на човекот, утринската светлина ја претвора во мрак и оди високо над земјата, Господ Бог Саваот е Неговото име.
Referenca: 13 | referenci: 3,7 5,8.27 9,6 Ер 32,18 Ос 12,5 Мих 1,3
Глава5
Позив за покајание
Stih1 | Чујте го ова слово, искажано со плач за вас, доме Израилев.
Referenca: 5,1 | referenci: Мих 1,8
Stih2 | Падна, нема повеќе да стане девицата израилска! Фрлена е на земјата своја, и нема кој да ја крене.
Stih3 | Зашто вака вели Господ Бог: град, од кој излегуваат илјадници, ќе остане само со сто, а од кој излегуваат сто, ќе остане само со десет во домот Израилев.
Referenca: 3 | referenci: 6,9
Stih4 | Зашто така му вели Господ на домот Израилев: побарајте Ме и ќе бидете живи.
Referenca: 4 | referenci: Ос 5,6 10,12
Stih5 | Не барајте го Ветил, не одете во Гилгал и не патувајте во Вирсавија, зашто сиот Гилгал ќе појде во ропство, а Ветил ќе се претвори во ништо.
Referenca: 5 | referenci: 4,4 8,14 Ос 4,15
Stih6 | Побарајте Го Господа, и ќе бидете живи, за да не се нафрли Тој против домот Јосифов како оган, што ќе го проголта, и не ќе има кој да го гасне во Ветил.
Stih7 | О, вие, што го извртувате правосудството во отров и правдата ја фрлате на земја!
Referenca: 7 | referenci: 6,12 Ос 10,4
Stih8 | Тој ги создал Плејадите и Орион и ја претвора црната темнина во јасно утро, а денот го прави темен како ноќ, ги извикува морските води и ги разлива по земјата, Јахве е името Негово!
Referenca: 8 | referenci: Јов 9,9 38,31
Stih9 | Тој испраќа пустош врз силните и врз нивните тврдини.
Изберете добро, а не зло!
Stih10 | А тие го мразат оној, кој дели правда пред портите, и се гнасат од оној, кој ја зборува вистината.
Referenca: 10 | referenci: 6,12 Ис 29,21
Stih11 | Па така, затоа што го измачувате сиромавиот и земате од него данок во жито, вие ќе изградите домови од делкан камен, но нема да живеете во нив; ќе насадите убави лозја, само вино од нив нема да пиете.
Referenca: 11 | referenci: 5 Мојс 28,30-33 Мих 6,15 Соф 1,13 Зах 5,3-4
Stih12 | Зашто Јас знам колку се многубројни вашите престапи, и колку се тешки вашите гревови; вие сте му непријатели на праведникот, земате поткуп и ги извртувате делата на сиромасите во судот.
Stih13 | Поради тоа разумниот човек молчи во тоа време, зашто времето е зло.
Referenca: 13 | referenci: Мих 2,3 Лк 23,9 Ефес 5,16
Stih14 | Барајте добро, а не зло, за да останете живи – и тогаш Господ Бог Саваот ќе биде со вас, како што велите вие.
Referenca: 14 | referenci: Пс 33,13-14 37,27
Stih15 | Мразете го злото, сакајте го доброто и поставете правосудство пред портите; можеби, Господ Бог Саваот, ќе се смилува над остатокот Јосифов.
Referenca: 15 | referenci: Ис 4,3 Јоил 2,14 Изреки 8,13 Рим 12,9
Казната доаѓа
Stih16 | Затоа вака вели Господ Бог Саваот, Седржителот: по сите ваши плоштади ќе има плач, и по сите ваши улици ќе викаат: Оф, оф! И ќе повикаат земјоделец да жали и искусни за жални песни, да плачат;
Referenca: 16 | referenci: 5,1 Ис 15,3
Stih17 | и по сите лозја ќе има плач, зашто Јас ќе минам среде тебе, вели Господ.
Referenca: 17 | referenci: 4,12 2 Мојс 12,12 Мал 3,1-2
Кога Господ суди
Stih18 | Тешко вам, кои го барате денот Господов! Зошто ви е тој ден Господов? Тој е темнина, а не светлина.
Referenca: 18 | referenci: Ер 13,16 14,19 Јоил 2,1-2 Соф 1, 14-15 Јн 8,12
Stih19 | Тоа е како некој да бега од лав, па да го сретне мечка, или да дојде дома и се потпре со раката на ѕид, па да го касне змија.
Referenca: 19 | referenci: Ер 48,44 Ос 13,7-8
Stih20 | Денот Господов е мрак, а не светлина, тој е мрак, и во него нема виделина.
Што сака Господ?
Stih21 | Ги мразам и ги отфрлувам празниците ваши и не ги помирисувам жртвите ваши во времето на вашите прослави во собранијата.
Referenca: 21 | referenci: 4,4-5 Ос 6,6
Stih22 | Ако ми принесете сепаленица и лебен принос, нема да ги примам и нема да погледнам милостиво на благодарствената жртва од вашите угоени телиња.
Referenca: 22 | referenci: 3 Мојс 3,1 Ис 1,11 Ос 8,13 Мал 1,10 Пс 49,9-13 51,18
Stih23 | Отстрани ја од мене бучавата на твоите песни, зашто звуците на твојата харфа нема да ги слушам.
Stih24 | Правдата нека тече како вода, и справедливоста – како силен поток.
Stih25 | Зар ми принесувавте жртви и дарови во лебови во пустината во текот на четириесетте години, доме Израилев?
Referenca: 25 | referenci: Ис 43,23 Дела 7, 42-43
Stih26 | Ќе ги носите Сикут, вашиот цар и Кијун, вашиот бог, ликовите што сами си ги направивте,
Referenca: 26 | referenci: Ис 46,7
Stih27 | поради што ќе ве прогонувам зад Дамаск, вели Господ, чие име е Бог Саваот.
Referenca: 27 | referenci: 4,13
Глава6
Израил ќе биде казнет
Stih1 | Тешко им на оние што се опуштиле во Сион и на оние што се чувствуваат сигурни на Гората Самарјанска, кои се првенци во народот, и при кои доаѓа домот Израилев!
Referenca: 6,1 | referenci: Ис 28,1-4 Ер 5,12-13 Лк 6,24
Stih2 | Минете во Калне и видете, оттаму одете во Великиот Хамат и спуштете се во Гет филистејски: зар вие сте подобри од овие царства? Нели се пошироки нивните предели од вашите предели?
Referenca: 2 | referenci: Ис 10,9-10
Stih3 | Тешко вам, кои сметате дека е далеку злочестиот ден, а правите да се приближи власта на насилството,
Stih4 | вие, кои лежите на легла од слонова коска и се оптегате на постелите свои, вие, кои јадете најдобри овни од стадото и телиња од богато пасиште,
Referenca: 4 | referenci: 3,15
Stih5 | вие, кои врескате по звукот на харфа, мислејќи дека свирите како Давид,
Referenca: 5 | referenci: Неем 12,36 1 Лет 23,5
Stih6 | вие, кои пиете вино од врчви, се мачкате со најдобри масла и не ве боли срцето за пропаста на Јосиф!
Referenca: 6 | referenci: 2,8 4,1
Stih7 | Затоа сега вие ќе појдете први во ропство пред заробените, и ќе се заврши ликувањето на разнежените.
Referenca: 7 | referenci: 7,11 Откр 18,14
Stih8 | Се колне Господ Бог Сам во себе и вака вели Господ, Бог Саваот: се гнасам од гордоста на Јаков и ги мразам дворците негови, и ќе го предадам градот и сѐ, што го исполнува.
Referenca: 8 | referenci: 4,2 Ис 28,1
Stih9 | И, ако во некоја куќа останаа десет души, и тие ќе умрат.
Referenca: 9 | referenci: 2,14-16 5,3
Stih10 | Ќе ги земе роднината нивни, за да ги изнесе коските нивни од куќите, па ќе го прашаат оној, кој стои пред куќата: „Има ли уште некого?” Тој ќе одговори: „Нема никого” . И овој ќе рече:„Молчи, зашто не бива да се спомнува името Господово.”
Referenca: 10 | referenci: 8,3 Авак 2,20 Соф 1,7 Зах 2,16 Откр 8,1
Stih11 | Зашто, ете, Господ ќе даде заповед и ќе ги сосипе големите куќи на парчиња, а малите на остатоци.
Referenca: 11 | referenci: 9,1
Stih12 | Трчаат ли коњите по карпа? Може ли морето да се изора со волови? Вие, пак, го превртувате правосудството во отров, а плодот на правдата – во горчина;
Referenca: 12 | referenci: 5,7
Stih13 | вие, што се восхитувате од ништо и од никакви работи и велите: „Зар не спечаливме со силата на својата моќ?”
Referenca: 13 | referenci: 5 Мојс 8,17 Ис.Н. 24,12 Ис 10,13-15
Stih14 | Еве, Јас, вели Господ Бог Саваот, ќе подигнам народ против вас, доме Израилев и ќе ве угнетуваат од влезот во Емат до потокот во рамнината.
Referenca: 14 | referenci: 4 Цар 17, 5-6
Глава7
Видение на скакулци
Stih1 | Вакво видение ми откри Господ Бог: еве, Тој создаде скакулци, кога почна да изникнува доцнежната трева, а тоа беше тревата по царската косидба.
Referenca: 7,1 | referenci: 5 Мојс 28,38 Јоил 1,4-7 2,3-9
Stih2 | И, ете, кога завршија да ја јадат тревата по земјата, реков: Господи Боже, прости, Те молам; како ќе издржи Јаков? Тој е многу мал.
Referenca: 2 | referenci: 2 Мојс 32,11-13 Ис 37,4
Stih3 | И Господ се сожали на тоа: „Нема да стане тоа” – рече Господ.
Referenca: 3 | referenci: Јона 3,10
Видение на оган
Stih4 | Вакво видение ми откри Господ Бог: еве, Господ Бог повика оган за суд – и тој проголта голема бездна, проголта и дел од земјата.
Referenca: 4 | referenci: Ез 20,45- 21,3
Stih5 | И реков: Господи Боже, запри те молам: „Како ќе издржи Јаков? Па тој е многу мал.”
Stih6 | И Господ се сожали на тоа: „И тоа нема да се збидне”, рече Господ Бог.
Видение на ѕидарска висулка
Stih7 | Вакво видение ми откри Господ: еве, Господ стоеше на ѕид и во раката имаше оловна висулка.
Referenca: 7 | referenci: Плач 2,8
Stih8 | И ми рече Господ: „Што гледаш, Амосе?” Јас одговорив: „Висулка” . И Господ рече: „Еве ќе ставам висулка меѓу Мојот народ израилски; нема повеќе да му проштевам.
Stih9 | Опустошени ќе бидат жртвениците Исакови и разрушени ќе бидат светилиштата израилски, и ќе се кренам со меч против домот Јеровоамов.”
Referenca: 9 | referenci: 5 Мојс 12,2 4 Цар 15, 8-10
Амос и Амасија
Stih10 | И Амасија, свештеникот ветилски, порача до израилскиот цар Јеровоам, да му кажат: Амос крева бунт против тебе меѓу домот Израилев; земјата не може да ги трпи зборовите негови,
Referenca: 10 | referenci: 3,14
Stih11 | зашто тој вака вели: од меч ќе умре Јеровоам, а Израил бездруго ќе биде одведен од земјата своја во ропство.
Referenca: 11 | referenci: 7,9 5,27 6,7 9,4
Stih12 | И му рече Амасија на Амос: јасновидецу, оди си и насели се во земјата Јудина; таму јади леб и таму пророкувај,
Stih13 | а во Ветил не пророкувај веќе, зашто тој е светиња царева и е царски храм.
Referenca: 13 | referenci: 2,12 3 Цар 12,29 Ер 11,21
Stih14 | Му одговори Амос и му рече на Амасија: јас не сум пророк и не сум син на пророк; бев пастир и собирав диви смокви.
Referenca: 14 | referenci: 3,3-8
Stih15 | Но Господ ме зеде од овците и ми рече: оди, пророкувај кај Мојот народ Израил.
Referenca: 15 | referenci: 2 Цар 7,8 Пс 77,70-71
Stih16 | А сега ислушај го словото Господово. Ти велиш: не пророкувај против Израил и не кажувај зборови против домот Исаков.
Referenca: 16 | referenci: 2,12
Stih17 | Затоа, еве, што вели Господ: жената твоја ќе блудствува по градот, синовите твои и ќерките твои ќе паднат од меч, земјата твоја ќе биде разделена со мерно јаже, ти ќе умреш во нечиста земја, а Израил ќе биде одведен од земјата своја.
Referenca: 17 | referenci: 5 Мојс 28,30-33 4 Цар 17,24 Ос 9,3 Мих 2,4
Глава8
Видение на кошница со плодови
Stih1 | Вакво видение ми откри Господ Бог: ете, кошница со зрели плодови.
Referenca: 8,1 | referenci: 7,7-9 Ер 24,1
Stih2 | И ми рече Тој: што гледаш, Амосе? Одговорив: кошница со зрели плодови. Тогаш Господ ми рече: му дојде крајот на Мојот народ Израил – нема повеќе да му проштевам.
Referenca: 2 | referenci: Ез 7,2 Откр 14,15-18
Stih3 | Песните во храмот во оној ден ќе се претворат во плачење, вели Господ Бог; ќе има многу трупови, ќе ги фрлаат насекаде молчешкум.
Referenca: 3 | referenci: 6,10
Суд за Израил
Stih4 | Чујте го ова, вие, што газите бедни и уништувате сиромаси,
Referenca: 4 | referenci: 2,6-8 4,1
Stih5 | вие, кои велите: кога ќе мине новомесечието, за да продаваме жито, и сабота, за да ги отвориме житниците, да ја намалиме мерката, да ја зголемиме цената на шекелот и да измамуваме со лажни мерки,
Referenca: 5 | referenci: 5 Мојс 25,13 Ис 1,13-14 Ос 12,7 Мих 6,10- 11
Stih6 | да купуваме сиромаси со пари и бедни за чифт сандали, и да продаваме застарено жито.
Referenca: 6 | referenci: 2,6
Stih7 | Се заколна Господ во гордоста на Јаков: навистина нема никогаш да заборавам ниту едно од делата нивни!
Stih8 | Нема ли да се затресе земјата од тоа и нема ли да заплаче секој жител на неа? Таа целата ќе се подига како реката Нил и ќе се бранува и ќе се спушта како реката египетска.
Referenca: 8 | referenci: 1,1 9,5
Stih9 | И во оној ден, вели Господ Бог, ќе направам сонцето да зајде напладне и ќе ја помрачам земјата среде бел ден,
Referenca: 9 | referenci: Јоил 2,2 Соф 1,15
Stih10 | ќе ги претворам празниците ваши во тага и сите ваши песни – во плач; ќе ставам вреќишта на сите бедра и ќелавост – на секоја глава, и ќе создадам во земјата плач како за син единец, и крајот ќе ѝ биде како горчлив ден.
Referenca: 10 | referenci: Ис 3,23 Ер 6,26 Ос 2,12 Зах 12,10 Тов 2,6 1 Мак 9,41
Stih11 | Ете, настапуваат дните, вели Господ Бог, кога ќе испратам на земјата глад, не глад за леб, не жед за вода, туку жед за слушање зборови Господови.
Referenca: 11 | referenci: 4,2 5 Мојс 8,3 Мт 5,6
Stih12 | И ќе талкаат од море до море, ќе скитаат од север до исток, барајќи го словото Господово, и нема да го најдат.
Referenca: 12 | referenci: Ос 5,6 Пс 73,9
Stih13 | Во оној ден ќе премираат од жед убавите девојки и момчиња.
Referenca: 13 | referenci: Зах 9,17
Stih14 | Оние што се колнат во гревот самарјански и велат: жив е твојот бог, Дане, така да ни е жив и патот за Вирсавија! Тие ќе паднат и веќе нема да се кренат.
Referenca: 14 | referenci: Ос 8,5
Глава9
Разрушување на храмот
Stih1 | Го видов Господа како стои на жртвеникот и вели: удри во горниот праг на вратата за да се растресат спојките и расцепи ги врз главите на сите нив, а другите од нив ќе ги убијам Јас со меч: никој од нив, кој бега, нема да избега, и никој од нив, кој сака да се спаси, нема да се спаси.
Referenca: 9,1 | referenci: 2,13-16 6,9-10 Ер 25,35
Stih2 | И да се закопаат во Подземјето77, и оттаму раката Моја ќе ги извлече; и да се качат на небото, и оттаму ќе ги симнам.
Futnota77 | 2
Referenca: 2 | referenci: Ер 23,23-24 Пс 138,7-12 Мт 11,23
Stih3 | Макар да се скријат и на врвот од Кармил, и таму ќе ги најдам и ќе ги фатам; па и да се сокријат и од очите Мои во морското дно, и таму ќе му заповедам на змејот морски да ги голтне.
Referenca: 3 | referenci: Пс 134,6 Јов 3,8 7,12
Stih4 | И во плен, ако појдат пред непријателите свои, ќе му заповедам на мечот таму да ги убие. Ќе ги свртам врз нив очите Свои за нивно зло, а не за добро.
Referenca: 4 | referenci: Авд 1,4 Ер 21,10
Јахве е името Негово
Stih5 | Зашто Господ Бог Саваот ќе се допре до земјата, и таа ќе се растопи, и ќе се расплачат сите живи на неа; ќе се крене таа цела како реката Нил и ќе се спушти како реката египетска.
Referenca: 5 | referenci: 8,8
Stih6 | Тој ги изгради своите горни дворци на небесата и сводот Свој го зацврсти на земјата; ги повика морските води и ги изли по лицето на земјата; Јахве е името Негово.
Referenca: 6 | referenci: 4,13 5,8 Пс 103,3
Господ е Бог
Stih7 | Вие, синови Израилеви, не сте ли за мене како синови етиопски, вели Господ, нели Јас го изведов Израил од земјата египетска и Филистејците – од Кафтор и Арамејците од Кир?
Referenca: 7 | referenci: Ис.Н. 13,2 Ер 47,4
Stih8 | Ете, очите на Господ Бог се врз грешното царство, и Јас ќе го истребам од лицето на земјата, но домот на Јаков нема целосно да го истребам, вели Господ.
Referenca: 8 | referenci: 3,12 Ис 4,3 Ер 30,11
Stih9 | Зашто, еве, Јас ќе заповедам и ќе го распрснам домот Израилев по сите народи, како што се растураат зрната во решето, и ниедно не паѓа на земја.
Referenca: 9 | referenci: Ис 30,28 Лк 22,31
Stih10 | Од меч ќе умрат сите грешници меѓу народот Мој, кои велат: „Нема да нѐ постигне и нема да дојде кај нас тоа зло!”
Referenca: 10 | referenci: 6,1-6 Ис 28,15 Ер 5,12 Мих 3,11 Соф 1,12
Божјо ветување за Израил
Stih11 | Во оној ден ќе ја подигнам паднатата скинија Давидова, ќе ги пополнам пукнатините нејзини, срушеното ќе го подигнам и ќе ја обновам, како во поранешните дни.
Referenca: 11 | referenci: Ис 9,1-6 Дела 15, 16-17
Stih12 | За да го завладее остатокот од Едом и сите народи, меѓу кои ќе се спомнува името Мое, вели Господ, Кој го врши сето тоа.
Referenca: 12 | referenci: 1 Мојс 22,17 4 Мојс 24,18 Авд 1,19
Stih13 | Ете, ќе настапат дни, вели Господ, кога орачот ќе го затече жетварот и оној што гази грозје – сејачот; и горите ќе пуштаат гроздов сок, и од сите ридови ќе потече.
Referenca: 13 | referenci: 5,11 3 Мојс 26,5 Јоил 4,18
Stih14 | Ќе ги вратам заробените на Мојот народ Израил; и пак ќе ги изградам запустените градови и ќе се населат во нив; ќе насадат лозја и ќе пијат вино од нив, и ќе направат градини и ќе јадат плодови од нив.
Referenca: 14 | referenci: 5,11 Ис 65,21-22 Ер 31,5 Ос 14,8
Stih15 | И ќе ги населам во земјата нивна и тие нема повеќе да бидат истргани од својата земја, која им ја дадов Јас, вели Господ, твојот Бог.
Referenca: 15 | referenci: Ис 60,21 Ер 24,6 31,28
