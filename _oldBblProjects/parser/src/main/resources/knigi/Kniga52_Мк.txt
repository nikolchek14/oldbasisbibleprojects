ЕВАНГЕЛИЕ СПОРЕД МАРКО
***Евангелие според Марко | Мк***

Вовед
„Евангелието според Марко, започнува со најавата за радосната вест за Исус Христос, Божјиот Син. Исус е прикажан како моќна и силна личност, отсликана во Неговите поуки, исцелувања, истерување на демони и простување на гревови. Исус ни се претставува како „Син Човечки“, Кој дојде да се жртвува за да ги ослободи луѓето од гревот.
Ова е најкусо од четирите евангелија и претежно ги пренесува Исусовите дела, а не Неговото учење. По еден кус вовед за мисијата на Јован Крстител, крштавањето и искушувањето на Исус, Марко веднаш преминува на исцелувањата што Исус ги вршел. Со текот на времето Исусовите следбеници сѐ повеќе Го запознавале и разбирале, додека Неговите непријатели станувале сѐ понасилни. Завршните глави ги опишуваат случките од последната седмица од Неговиот живот на земјата, вклучувајќи ги и распнувањето и воскресението.


Глава1
Улогата на Јован Крстител
(Мт 3,1-12; Лк 3,1-18; Јн 1,19-28)
Stih1 | Почеток од Евангелието на Исус Христос, Син Божји.
Referenca: 1,1 | referenci: 3,11 5,7 10,29 13,10 14,9.61-62 15,39
Stih2 | Како што е напишано кај пророк Исаија: „Еве, Јас го испраќам пред лицето Твое Мојот ангел, кој ќе го приготви Твојот пат пред Тебе:
Referenca: 2 | referenci: 2 Мојс 23,20 Мал 3,1
Stih3 | ‚Гласот на оној, што вика во пустината: пригответе го патот на Господ, израмнете ги патеките Негови.‘“
Referenca: 3 | referenci: Ис 40,3 Јн 1,23
Stih4 | Се јави Јован, крштавајќи во пустината и проповедајќи покајно крштавање за проштавање на гревовите.
Referenca: 4 | referenci: Изреки 28,13 Мт 3,1-2 Лк 18, 13-14 Дела 13,24
Stih5 | И доаѓаа кај него од целата Јудејска страна и од Ерусалим, и тој ги крштаваше сите во реката Јордан, а тие ги исповедаа своите гревови.
Referenca: 5 | referenci: 3 Мојс 5, 5-6 26,40 Мт 3,6
Stih6 | А Јован носеше облека од камилски влакна и појас од кожа околу половината своја, и се хранеше со скакулци и див мед.
Stih7 | Тој проповедаше, велејќи: „По мене иде Посилниот од мене, на Кого не сум достоен да се наведнам и да Му ги одврзам ремењата од обувките Негови.
Referenca: 7 | referenci: Дела 13,25
Stih8 | Јас ве крстив со вода, а Тој ќе ве крсти со Дух Свети.“
Referenca: 8 | referenci: Мт 3,11 Дела 1,5
Исусовото крштавање
(Мт 3,13; Лк 3,21-22)
Stih9 | А во оние дни дојде Исус од Назарет Галилејски и се крсти од Јован во Јордан.
Stih10 | И кога излегуваше од водата, веднаш виде како се отвораат небесата, и Духот, во вид на гулаб, како слегува над Него.
Referenca: 10 | referenci: Ис 11,2 42,1 63,11
Stih11 | И се чу глас од небесата: „Ти си Мојот возљубен Син, Кој е по Мојата волја.“
Referenca: 11 | referenci: 9,7 1 Мојс 22,2
Исусовото искушување во пустината
(Мт 4,1-11; Лк 4,1-13)
Stih12 | Веднаш потоа Духот Го изведе во пустината.
Stih13 | И беше таму, во пустината, четириесет дни искушуван од сатаната; беше со ѕверови и ангелите Му служеа.
Referenca: 13 | referenci: 4,15 Зах 3,1 Јов 1,6 Јн 13,27 Рим 16,20 1 Сол 2,18 2 Сол 2,9
Исус го проповеда Евангелието во Галилеја
(Мт 4,12-17; Лк 4,14-15)
Stih14 | А потоа, откако Јован беше затворен, дојде Исус во Галилеја и ја проповедаше радосната вест за царството Божјо,
Referenca: 14 | referenci: Мт 4,12 Рим 1,1 15,16
Stih15 | и велеше: „Времето се исполни и царството Божјо наближи; покајте се и верувајте во Евангелието.“
Referenca: 15 | referenci: Мт 3,2 Гал 4,4 Ефес 1,10
Повик до четирите рибари
(Мт 4,18-22; Лк 5,1-3, 10-11)
Stih16 | И, одејќи покрај Галилејското Море, Исус го виде Симон и брат му Андреј како фрлаат мрежа во морето, зашто беа рибари.
Referenca: 16 | referenci: 1,29 Јн 1,40-41
Stih17 | Исус им рече: „Врвете по Мене и Јас ќе ве направам ловци на луѓе!“
Referenca: 17 | referenci: Мт 13, 47-50
Stih18 | И тие веднаш ги оставија мрежите и тргнаа по Него.
Referenca: 18 | referenci: Мт 19,27
Stih19 | Па, штом одмина малку, го виде Јаков Заведеев и брат му Јован, исто така во кораб како ги крпат мрежите свои;
Referenca: 19 | referenci: 1,29 3,17 10,35
Stih20 | веднаш ги повика и нив. И тие, оставајќи го татка си Заведеј во коработ со наемниците, тргнаа по Него.
Исус во Капернаум
(Лк 4,31-37)
Stih21 | И дојдоа во Капернаум; и веднаш во саботата Тој влезе во синагогата и поучуваше.
Referenca: 21 | referenci: 6,2 Лк 4,16
Stih22 | И се чудеа на Неговата наука, зашто Тој ги учеше како Оној што има власт, а не како книжниците.
Referenca: 22 | referenci: 6,2 11,18 Мт 7,28-29
Stih23 | Имаше во синагогата нивна човек со нечист дух, и извика, говорејќи:
Referenca: 23 | referenci: 5,2
Stih24 | „Што имаш Ти со нас, Исусе од Назарет! Си дошол ли да нѐ погубиш? Те знам Кој си Ти, Светец Божји!“
Referenca: 24 | referenci: Мт 2,23 8,29 Лк 4,34 Јн 6,69 Дела 3,14 4,27.30
Stih25 | Но Исус му заповеда, велејќи:„Молкни и излези од него!“
Referenca: 25 | referenci: 7,36 9,9.25 Лк 4,39.41
Stih26 | Тогаш го стресе нечистиот дух, па извика со силен глас и излезе од него.
Stih27 | И сите се стресоа од ужас, така што еден со друг се прашуваа и велеа: „Што е ова!? Ново учење со власт; Тој и на нечистите духови им заповеда, и тие Му се покоруваат!“
Referenca: 27 | referenci: 1,22 10,24
Stih28 | И одеднаш се разнесе глас за Него по целиот Галилејски крај.
Исцелување на тештата на Симон
(Мт 8,14-17; Лк 4,38-41)
Stih29 | Штом излегоа од синагогата, дојдоа со Јаков и Јован во куќата на Симон и Андреј.
Referenca: 29 | referenci: 13,3
Stih30 | А тештата на Симон лежеше од треска; и веднаш Му јавија за неа.
Referenca: 30-31 | referenci: Јн 4,52 Дела 28,8
Stih31 | Тој пристапи, ја фати за рака и ја подигна; и треската веднаш ја остави; и таа стана и ги служеше.
Исус исцелува мнозина
Stih32 | А приквечер, кога заоѓаше сонцето, кај Него донесуваа секакви болни и бесомачни.
Referenca: 32 | referenci: Мт 8,16 Лк 4,40
Stih33 | И целиот град се беше собрал пред портата.
Stih34 | И излекува мнозина што страдаа од разни болести; истера многу демони и не им дозволуваше на демоните да зборуваат, зашто Го знаеја.
Referenca: 34 | referenci: 1,25 3,12
Исус во Галилеја
(Лк 4,42-44)
Stih35 | А утредента, во темни зори, стана, излезе и отиде на пусто место и таму се молеше.
Referenca: 35 | referenci: Мт 14,13.23 26,36 Лк 3,21
Stih36 | А Симон, и оние што беа со Него, тргнаа да Го бараат;
Stih37 | па, кога Го најдоа, Му рекоа: „Сите Те бараат!“
Referenca: 37 | referenci: Лк 8,40
Stih38 | А Тој им рече: „Да појдеме до блиските села и градови, и таму да проповедам, зашто затоа сум дошол.“
Referenca: 38 | referenci: Лк 4,43 Јн 18,37
Stih39 | И проповедаше во нивните синагоги.
Referenca: 39 | referenci: Мт 4,23
Исус исцелува лепрозен
(Мт 8,1-4; Лк 5,12-16)
Stih40 | И дојде кај Него еден лепрозен, па, молејќи Го, падна пред Него и Му рече:„Ако сакаш, можеш да ме очистиш.“
Referenca: 40 | referenci: 3 Мојс 13,45 Мт 17,14
Stih41 | Смилувајќи се, Исус протегна рака, се допре до него и му рече: „Сакам! Очисти се!“
Referenca: 41 | referenci: 5,30 8,2 9,22 Мт 9,36 18,27 Лк 7,13 10,33 15,20
Stih42 | И штом го рече тоа, се изгуби лепрата од него, и тој стана чист;
Stih43 | откако му заповеда, го отпушти,
Referenca: 43 | referenci: Мт 9,30
Stih44 | и му рече: „Гледај, никому ништо да не кажуваш; но оди, покажи му се на свештеникот и принеси дар за очистување, како што заповедал Мојсеј – ним за сведоштво.“
Referenca: 44 | referenci: 1,25.34 3 Мојс 14,2-32 Лк 17,14
Stih45 | А тој, штом излезе, почна да раскажува многу и да разгласува, така што Исус не можеше јавно да влезе во градот, а се задржуваше надвор, во осамени места. И доаѓаа кај Него отсекаде.
Глава2
Исус исцелува фатен човек
(Мт 9,1-8; Лк 5,17-26)
Stih1 | По неколку дена, Тој пак дојде во Капернаум; и се чу дека е в куќи.
Referenca: 2,1 | referenci: 1,29
Stih2 | Веднаш се собраа мнозина, така што и пред вратата не можеа да се сместат; а Тој им го објавуваше Словото.
Referenca: 2 | referenci: 3,20 Дела 4,29.31 8,25
Stih3 | И дојдоа кај Него со еден фатен, кого го носеа четворица;
Stih4 | па, бидејќи не можеа да се приближат до Него од народот, го открија и го пробија покривот од куќата, каде што беше Тој и ја спуштија постелката, на која лежеше фатениот.
Stih5 | А Исус, кога ја виде нивната вера, му рече на фатениот: „Синко, ти се простуваат гревовите твои!“
Referenca: 5 | referenci: 5,34.36 Лк 7,48
Stih6 | Таму седеа некои од книжниците и си помислија во срцата свои:
Stih7 | „Што хули Овој на Бога? Кој друг може да простува гревови, освен единиот Бог?“
Referenca: 7 | referenci: Ис 43,25 Пс 103.3 1 Јн 1,9
Stih8 | Исус, веднаш штом дозна со Својот дух дека тие така мислат во себе, им рече: „Зошто го помислувате тоа во срцата свои?
Referenca: 8 | referenci: Мт 12,25
Stih9 | Што е полесно да му кажам на фатениот: ‚ти се простуваат гревовите‘, или да речам: ‚дигни се, земи ја постелката своја и оди‘?
Stih10 | Но за да знаете дека Синот Човечки има власт на земјата да ги простува гревовите“ – му рече на фатениот – 
Referenca: 10 | referenci: Мт 8,20
Stih11 | „Тебе ти велам: стани, земи ја постелката своја и оди си дома!“
Stih12 | И тој стана веднаш, па, штом ја зеде постелката, се појави пред сите – така што сите се восхитуваа и Го славеа Бога, велејќи: „Никогаш вакво нешто не сме виделе!“
Referenca: 12 | referenci: Мт 5,16 9,8.33 Рим 15,6.9 1 Кор 6,20 1 Птр 2,12 Откр 15,4
Исус го повикува Левиј и ги прифаќа грешниците
(Мт 9,9-13; Лк 5,27-32)
Stih13 | И излезе Исус пак покрај морето, и сиот народ доаѓаше кај Него, и Тој ги поучуваше.
Referenca: 13 | referenci: 1,22 3,7-8 6,2
Stih14 | И кога одеше, го виде Левиј Алфеев, кој седеше во царинарницата и му рече: „Врви по Мене!“ Тој стана и тргна по Него.
Referenca: 14 | referenci: Мт 9,9 Лк 5,27-29 9,59
Stih15 | А кога седеше Исус на трпезата во неговата куќа, заедно со Него седеа и учениците Негови, и многу цариници и грешници; зашто тие беа мнозина и врвеа по Него.
Referenca: 15-16 | referenci: Мт 11,19 Лк 7,34
Referenca: 15 | referenci: Мт 5,46
Stih16 | Книжниците и фарисеите, штом Го видоа како јаде со цариници и грешници, им рекоа на учениците Негови: „Зошто Тој со цариници и грешници јаде и пие?“
Stih17 | Кога го чу тоа Исус, им рече:„Здравите немаат потреба од лекар, туку болните. Не сум дошол да ги повикам праведниците, туку грешниците (на покајание).“
Referenca: 17 | referenci: 10,45
За постот. Старото и новото
(Мт 9,14-17; Лк 5,33-39)
Stih18 | Учениците на Јован и на фарисеите постеа. И приоѓаа некои, па Му велеа:„Зошто учениците Јованови и на фарисеите постат, а Твоите ученици не постат?“
Referenca: 18 | referenci: Мт 6,16 11,2
Stih19 | Исус им рече: „Зар можат сватовите да постат кога младоженецот е со нив!? Додека е со нив младоженецот, тие не можат да постат;
Referenca: 19 | referenci: Мт 23,15
Stih20 | но ќе дојдат дни, кога ќе им го одземат младоженецот и тогаш, во тие дни, и тие ќе постат.
Stih21 | Никој не крпи стара облека со нова крпа; инаку, новозашиената крпа ќе се отшие од старото, и отворот ќе биде уште поголем.
Stih22 | Никој не става ново вино во стари мевови; инаку, новото вино ќе ги расцепи мевовите и виното ќе истече, а мевовите ќе се упропастат; туку ново вино треба да се става во нови мевови.“
Referenca: 22 | referenci: Јн 1,17 2 Кор 5,17 Гал 1,6
За саботниот ден
(Мт 12,1-8; Лк 6,1-5)
Stih23 | И Му се случи во саботен ден да минува преку нивјето, и врвејќи, учениците Негови почнаа да кинат класје.
Referenca: 23 | referenci: 5 Мојс 23,26
Stih24 | А фарисеите Му рекоа: „Гледај, зошто го прават учениците во сабота тоа, што не треба да се прави?“
Referenca: 24 | referenci: 2 Мојс 34,21
Stih25 | Но Тој им рече: „Зар никогаш не сте читале што направи Давид, кога огладне тој и оние, што беа со него?
Stih26 | Како влезе во храмот Божји, во времето на првосвештеникот Авијатар, ги изеде приставените лебови од жртвеникот, што не требаше да ги јаде никој друг освен свештениците, па им даде и на оние, што беа со него!“
Referenca: 26 | referenci: 2 Мојс 25,30 1 Сам 21, 2-7 2 Сам 15,35
Stih27 | Потоа продолжи: „Саботата е создадена за човекот, а не човекот за саботата.
Referenca: 27 | referenci: 2 Мојс 20,8-11 31,14 5 Мојс 5,12-14 Мт 12, 11-12
Stih28 | Па така, Синот Човечки е господар и на саботата.“
Referenca: 28 | referenci: Мт 8,20
Глава3
Исус исцелува во сабота
(Мт 12,9-14; Лк 6,6-11)
Stih1 | И влезе пак во синагогата, а таму имаше еден човек со исушена рака.
Stih2 | И пазеа на Него, дали ќе го исцели во саботен ден, за да Го обвинат.
Stih3 | А Тој му рече на човекот со исушената рака: „Застани насреде!“
Stih4 | Ним, пак, им кажа: „Во сабота дозволено ли е да прави човек добро или зло; да спаси една душа или да ја погуби?“
Referenca: 3,4 | referenci: Лк 14,3-4
Stih5 | Па, кога ги изгледа со гнев, зашто Му беше тешко поради нивните скаменети срца, му рече на човекот: „Протегни ја раката своја!“ Тој ја протегна и таа му стана здрава, како и другата.
Referenca: 5 | referenci: 5,32 6,52 11,11 2 Мојс 7,13 Јн 12,40 Ефес 4,18
Stih6 | Фарисеите, штом излегоа, веднаш се собраа со Иродовците на совет против Него, како да Го погубат.
Referenca: 6 | referenci: Мт 22,15 27,1
Мноштво следбеници
Stih7 | Исус, пак, отиде со Своите ученици кон морето и по Него одеше многу народ од Галилеја и од Јудеја,
Referenca: 7-8 | referenci: 5,21 Мт 4,25 12,15 Лк 6,17-18
Stih8 | од Ерусалим и од Идумеја и отаде Јордан. Па и од Тир и Сидон, откако чуја какви дела врши, во голем број дојдоа кај Него.
Stih9 | И им порача на учениците Свои да Му приготват кораб, поради народот, за да не Го туркаат;
Referenca: 9 | referenci: 4,1 Јн 6,22
Stih10 | зашто мнозина беше излекувал, така што сите, кои беа болни, навалуваа кон Него за да се доближат до Него.
Referenca: 10 | referenci: 5,28
Stih11 | И нечистите духови, штом ќе Го видеа, паѓаа пред Него, викаа и говореа:„Ти си Син Божји!“
Referenca: 11 | referenci: 1,1 Мт 8,29
Stih12 | Но Тој строго им забрануваше да разгласуваат за Него.
Referenca: 12 | referenci: 1,34 Мт 12,16
Исус избира дванаесет апостоли
(Мт 10,1-4; Лк 6,12-16)
Stih13 | Потоа се искачи на гората и ги повика кај Себе оние, кои Сам ги одбра и тие дојдоа кај Него.
Referenca: 13 | referenci: 1,4.17 5,18 Мт 10,5
Stih14 | Избра дванаесетмина кои ги нарече апостоли да бидат со Него и да ги праќа да проповедаат;
Referenca: 14 | referenci: 6,7 Мт 19,28
Stih15 | и да имаат власт да лекуваат болести и да изгонуваат демони:
Referenca: 15 | referenci: 9,38 16,9.17 Мт 10,8
Stih16 | првиот Симон, кого го нарече Петар;
Referenca: 16 | referenci: Мт 16,18 Јн 1,42 1 Кор 1,12
Stih17 | па Јаков Заведеев и брат му Јован, на кои им даде име Воанергес, што значи, синови на громот;
Referenca: 17 | referenci: Мт 4,21 Лк 9,54
Stih18 | потоа Андреј, Филип, Вартоломеј, Матеј, Тома, Јаков Алфеев, Тадеј, Симон Хананеецот
Referenca: 18 | referenci: Мт 4,18 9,9 Лк 6,14-15 Јн 1,40. 43-46.48 14,5.8-9 21,2
Stih19 | и Јуда Искариот, кој и Го предаде.
Referenca: 19 | referenci: Мт 10,4 26,25
Исус и Велзевул
(Мт 12,22-32; Лк 11,14-23)
Stih20 | И дојдоа в куќи; и пак се собра народ, така што тие не можеа ни леб да јадат.
Referenca: 20 | referenci: 2,2 6,31
Stih21 | И кога чуја Неговите, отидоа да Го приберат, зашто се говореше дека не бил на Себеси.
Referenca: 21 | referenci: Јн 7,5 10,20 2 Кор 5,13
Stih22 | А книжниците, што беа слегнале од Ерусалим, велеа дека во Него е Велзевул96 и дека демоните ги истерува со силата на заповедникот на демоните.
Futnota96 | 1 3,22. Велзевул или Беел-зебул т.е. ѓаволот.
Referenca: 22 | referenci: 2 Цар 1,2 Мт 9,34 10,25 12,24 Јн 7,20 8,48-52
Stih23 | И кога ги повика, им говореше во параболи: „Како може сатаната да изгонува сатана?
Referenca: 23 | referenci: 1,13
Stih24 | Ако едно царство се раздели на делови, еден против друг, тоа царство не може да се одржи;
Stih25 | и, ако еден дом се раздели на делови, еден против друг, тој дом не може да опстане;
Stih26 | ако и сатаната се дигнал против себеси, и се разделил, не ќе може да се одржи, но му дошол крајот.
Stih27 | Никој не може, кога ќе влезе во куќата на силен човек, да му ја ограби покуќнината, ако најнапред не го врзе силниот; и тогаш ќе му ја земе покуќнината.
Referenca: 27 | referenci: 6,17 Ис 49,24-25 53,12 Откр 20,2
Stih28 | Вистина, ви велам: на човечките синови ќе им се простат сите гревови и хули, какви и да бидат тие;
Referenca: 28 | referenci: 2,7 1 Тим 1,13
Stih29 | но, кој похули на Светиот Дух, нему нема да му се прости никогаш, а ќе биде виновен пред вечниот суд.“
Referenca: 29 | referenci: Лк 12,10 Евр 6,4-6 1 Јн 5,16
Stih30 | Зашто велеа: „Нечист дух има во Него.“
Referenca: 30 | referenci: 3,22
Исусовото семејство
(Мт 12,46-50; Лк 8,19-21)
Stih31 | И дојдоа мајка Му и браќата Негови, па, стоејќи надвор, порачаа да Го викнат.
Referenca: 31 | referenci: 6,3 Јн 2,12 Дела 1,14
Stih32 | А околу Него седеше народ, и Му рекоа: „Ете, мајка Ти и браќата Твои, и сестрите Твои, надвор се и Те бараат.“
Referenca: 32 | referenci: 13,55-56
Stih33 | А Тој им одговори, велејќи: „Која е Мојата мајка и кои се браќата Мои?“
Stih34 | Па, упатувајќи поглед кон оние што седеа околу Него, рече: „Еве ги Мојата мајка и Моите браќа.
Stih35 | Зашто оној, кој ја исполнува волјата Божја, тој Ми е брат, и сестра, и мајка!“
Referenca: 35 | referenci: Мт 6,10 Ефес 6,6 Евр 10,7.9.36 1 Јн 2,17
Глава4
Парабола за сејачот
(Мт 13,1-9; Лк 8,4-8)
Stih1 | И пак почна да поучува покрај морето; и се собра околу Него многу народ; Тој влезе тогаш во кораб во морето и седеше, а сиот народ стоеше на суво, покрај морето.
Referenca: 4,1 | referenci: 2,13
Stih2 | И ги поучуваше многу со параболи, и во поуките Свои им велеше:
Referenca: 2 | referenci: Мт 13,3.34
Stih3 | „Слушајте! Ете излезе еден сејач да сее;
Stih4 | и се случи, кога сееше, едни зрна да паднат покрај патот, па долетаа птиците небески и ги исколваа.
Stih5 | Други паднаа на каменито место, каде што немаше многу земја, и набргу изникнаа, зашто земјата не беше длабока;
Stih6 | а кога изгреа сонцето, тие свенаа, па бидејќи немаа корен, се исушија.
Stih7 | Некои паднаа на трње; и израсна трњето, ги задуши и не дадоа плод.
Stih8 | А други паднаа на добра земја и почнаа да даваат плод, што израсна и узреа; и принесоа: кое триесет, кое шеесет, кое сто.“
Stih9 | И им рече: „Кој има уши да слуша, нека чуе!“
Referenca: 9 | referenci: 4,23 7,16 Мт 11,15 Лк 8,8 14,35
Зошто служат параболите?
(Мт 13,10-15; Лк 8,9-10)
Stih10 | А кога остана Сам, оние што беа околу Него, заедно со дванаесетте, Го прашаа за параболата.
Referenca: 10 | referenci: 10,10 13,3 Мт 10,2 13,36
Stih11 | И им кажа: „Вам ви е дадено да ја знаете тајната на царството Божјо, а на оние, надворешните, сѐ ќе им се кажува во параболи,
Referenca: 11 | referenci: Дан 2,19.22. 27-30 Рим 16,25 Кол 4,5
Stih12 | за да гледаат со очи и да не видат; да слушаат со уши и да не разбираат; зашто се плашат да не се обратат некогаш, па да им се простат гревовите.“
Referenca: 12 | referenci: Ис 6,9-10 Јн 12,40 Дела 28, 26-27
Објаснување на параболата за сејачот
(Мт 13,18-23; Лк 8,11-15)
Stih13 | И им рече: „Зар не ја разбирате оваа парабола? Како тогаш ќе ги разберете сите параболи?
Stih14 | Сејачот го сее словото.
Stih15 | Посеаното покрај патот ги означува оние, кај кои се сее словото, но кај кои, откако ќе го чујат, веднаш доаѓа сатаната и им го грабе словото, посеано во срцата нивни.
Stih16 | Исто така и посеаното на каменито место ги означува оние, кои, штом го чујат словото, веднаш со радост го примаат,
Stih17 | но немаат во себе корен и се непостојани; па, кога ќе настане жалост или гонење заради словото, веднаш се соблазнуваат.
Referenca: 17 | referenci: 14,27
Stih18 | Посеаното во трње ги означува оние што го слушаат словото,
Referenca: 18 | referenci: Ер 4,3
Stih19 | но грижите за овој век, примамливото богатство и други желби, кои, кога ќе се вселат во нив, го задушуваат словото и тоа останува бесплодно.
Referenca: 19 | referenci: Мт 19,23
Stih20 | А посеаните зрна на добра земја се оние, што го слушаат словото и го примаат и донесуваат плод: едни триесет, други шеесет, а други сто.“
Светило и мерка
(Мт 5,15; 10,26; Лк 6,38; 8,16-18; 11,33)
Stih21 | И им рече: „Зар се внесува светило за да се стави под поклопец? Или под кревет? Не затоа ли, да се стави на свеќник?
Referenca: 21 | referenci: Мт 5,15 Лк 8,17 11,33
Stih22 | Зашто нема ништо тајно, што не ќе стане јавно; ниту пак, нешто сокриено, што нема да излезе на видело.
Referenca: 22 | referenci: 1 Кор 4,5
Stih23 | Ако некој има уши да слуша, нека чуе!“
Referenca: 23 | referenci: 4,9 Мт 11,15
Stih24 | И им велеше: „Внимавајте на она што слушате: со каква мерка мерите, со таква ќе ви се мери, и ќе ви се придодаде.
Referenca: 24 | referenci: Лк 6,38 8,18
Stih25 | Зашто, кој има, нему ќе му се даде; а кој нема, од него ќе се одземе и она што го има.“
Referenca: 25 | referenci: Мт 13,12
Парабола за посеаното семе
Stih26 | Па рече: „Царството Божјо прилега на човек што фрлил семе в земја,
Referenca: 26 | referenci: Мт 13,24
Stih27 | па спие, и станува ноќе и дење; а како никнува и како расте семето, тој не знае.
Referenca: 27 | referenci: Јк 5,7
Stih28 | Зашто земјата сама од себе донесува плод, најнапред стебленце, па клас, а потоа и полно зрно во класот.
Stih29 | А кога ќе узрее плодот, веднаш испраќа срп, зашто дошло времето за жетва.“
Referenca: 29 | referenci: Јоил 4,13 Откр 14,15
Парабола за синаповото зрно
(Мт 13,31-32; Лк 13,18-19)
Stih30 | Пак продолжи: „Со што да го споредиме царството Божјо или со каква парабола да го прикажеме?
Stih31 | Тоа е како синапово зрно, кое, кога се сее в земја, е помало од сите земни семиња;
Referenca: 31 | referenci: Мт 13,31 17,20
Stih32 | а кога ќе се посее, израснува и станува поголемо од сите грмушки, и пушта големи гранки, така што под неговата сенка можат да се засолнуваат птиците небески.“
Referenca: 32 | referenci: Мт 13,32
Поучување со параболи
(Мт 13,34-35)
Stih33 | И со многу такви параболи им го проповедаше словото, колку што можеа да слушаат.
Stih34 | И без параболи не им говореше, а на учениците Свои насамо сѐ им објаснуваше.
Исус стивнува бура
(Мт 8,23-27; Лк 8,22-25)
Stih35 | Тој ден вечерта им рече: „Да минеме на спротивната страна!“
Referenca: 35 | referenci: Мт 8,18
Stih36 | И кога го отпуштија народот, учениците Го зедоа со себе, како што беше во коработ, а го следеа и други кораби.
Stih37 | И се подигна голема бура, и брановите се префрлуваа во коработ, така што коработ веќе пропаѓаше.
Stih38 | Тој, пак, беше на кормилото и спиеше на возглавница; Го разбудија и Му рекоа: „Учителе, зар не Ти е грижа што загинуваме?“
Referenca: 38 | referenci: Лк 10,40
Stih39 | А Тој стана, му се заповеда на ветрот и му рече на морето: „Молкни, престани!“ И ветрот стивна, и настана голема тишина.
Referenca: 39 | referenci: 1,25
Stih40 | Па им рече: „Што сте толку плашливи? Зар сѐ уште немате вера?“
Referenca: 40 | referenci: 9,19 Мт 8,10
Stih41 | И ги опфати голем страв, и говореа еден на друг: „Кој е, пак, Овој, што и ветрот и морето Го слушаат?“
Referenca: 41 | referenci: 1,27 Пс 89,9 107,23-32 Лк 9,34
Глава5
Исус исцелува од нечист дух
(Мт 8,28-34; Лк 8,26-39)
Stih1 | Преминаа отаде море, во Гадаринската земја.
Stih2 | И кога Тој излезе од коработ, веднаш Го пресретна од гробиштата еден човек со нечист дух.
Referenca: 5,2 | referenci: 1,23 Ис 65,4
Stih3 | Тој живееше во гробовите, и дури и со вериги никој не можеше да го врзе;
Stih4 | зашто многупати беше во окови и во вериги врзан, ама ги кршеше оковите и ги раскинуваше веригите, и никој не можеше да го скроти;
Stih5 | и секогаш, ноќе и дење, по гробиштата и по ридиштата викаше и се удираше со камења.
Stih6 | Штом Го виде Исус оддалеку, притрча и Му се поклони.
Stih7 | Па, како извика со силен глас, рече:„Што имаш, Ти, со мене, Исусе, Сине на Севишниот Бог? Те заколнувам во Бога, не мачи ме!“
Referenca: 7 | referenci: 1,1.24 Мт 8,29 Лк 1,32
Stih8 | Зашто му беше рекол: „Духу нечист, излези од човекот!“
Stih9 | И го праша: „Како те викаат?“ А тој одговори и рече: „Легија97 ми е името, зашто сме многу.“
Futnota97 | null
Referenca: 9 | referenci: Мт 12,45 Лк 8,2.27
Stih10 | И многу Го молеа да не ги брка од тој крај.
Stih11 | А таму, по ридот, пасеше големо крдо свињи.
Stih12 | И Го молеа и велеа: „Прати нѐ во свињине, да влеземе во нив.“
Stih13 | И Исус веднаш им дозволи. Откако излегоа, нечистите духови влегоа во свињите, и јурнаа свињите по стрмнината во морето, а беа околу две илјади; и се издавија во морето.
Stih14 | А оние, што ги пасеа свињите, побегнаа и известија во градот и по околијата. И мнозина излегоа да видат што станало.
Stih15 | И дојдоа кај Исус, и го видоа бесомачниот како седи облечен, и со здрав ум, во кого имаше легија, и се уплашија.
Referenca: 15 | referenci: Лк 8,35
Stih16 | А оние, кои беа виделе, раскажуваа што стана со обземениот од зол дух и со свињите.
Stih17 | И почнаа да Го молат да си оди од нивните краишта.
Referenca: 17 | referenci: Дела 16,39
Stih18 | А кога влезе во коработ, оној, што беше порано бесомачен, Го помоли да биде со Него.
Referenca: 18 | referenci: 3,14
Stih19 | Исус не му дозволи, но му рече:„Оди дома кај своите, па раскажи им што стори Господ за тебе и како те помилува.“
Referenca: 19 | referenci: 1,34 8,26 Пс 66,16 Лк 8,39
Stih20 | Си отиде, и почна да раскажува по Десеттоградието што му направи Исус. И сите се чудеа.
Referenca: 20 | referenci: Мт 3,1 4,25
Исцелувањето на болна жена и оживувањето на Јаировата ќерка
(Мт 9,18-26; Лк 8,40-56)
Stih21 | А кога премина Исус со коработ пак на другата страна, кај Него се собра многу народ. И беше покрај морето.
Referenca: 21 | referenci: 2,13
Stih22 | И ете, дојде еден од началниците на синагогата, по име Јаир; па, штом Го виде, падна пред нозете Негови
Stih23 | и усрдно Го молеше многу, говорејќи: „Ќерка ми е на умирање; дојди и положи ги рацете над неа, за да оздрави и биде жива!“
Referenca: 23 | referenci: Мт 9,18 Лк 4,40 Дела 9,12.17 28,8
Stih24 | И појде со него. А по Него врвеше многу народ и Го притискаа.
Stih25 | Една жена, што страдаше од крвавење дванаесет години,
Referenca: 25 | referenci: 3 Мојс 15,25
Stih26 | и големи маки беше претрпела од мнозина лекари, потрошила сѐ што имала и никаква полза не видела, а ѝ станало дури уште полошо,
Stih27 | штом чу за Исус, се приближи одзади меѓу народот и се допре до облеката Негова;
Referenca: 27-28 | referenci: 6,56 Мт 14,36 Дела 5,15
Referenca: 27 | referenci: 3 Мојс 15,27
Stih28 | зашто си велеше: „Само ако се допрам до облеката Негова, ќе оздравам.“
Stih29 | И веднаш престана крвавењето, и таа осети во телото свое дека е излекувана од болеста.
Referenca: 29 | referenci: Дела 19,12
Stih30 | А Исус одеднаш почувствува во Себе како излезе сила од Него и се сврте кон народот и рече: „Кој се допре до облеката моја?“
Referenca: 30 | referenci: Лк 5,17 6,19
Stih31 | Учениците Негови Му рекоа:„Гледаш дека народот Те притиска, а прашуваш: ‚Кој се допре до Мене?‘“
Stih32 | Но Тој гледаше наоколу, за да ја види онаа, што го направи тоа.
Stih33 | Жената, пак, се уплаши и трепереше; па, знаејќи што стана со неа, се приближи, падна пред Него и Му ја кажа целата вистина.
Stih34 | А Тој ѝ рече: „Ќерко, верата твоја те спаси; оди си со мир и биди здрава од болеста своја!“
Referenca: 34 | referenci: 10,52 1 Сам 1,17 2 Сам 15,9 Лк 7,50 Јк 2,16
Stih35 | Додека Тој уште зборуваше, дојдоа од кај началникот на синагогата и рекоа: „Ќерка ти умре; што Му создаваш уште труд на Учителот!“
Referenca: 35 | referenci: Јн 11,21.32
Stih36 | Но Исус, откако ги чу тие зборови, му рече на началникот на синагогата:„Не плаши се, само верувај!“
Stih37 | И никому не му дозволи да оди со Него, освен на Петар, на Јаков, и на Јован, братот на Јаков.
Referenca: 37 | referenci: 9,2 14,33 Мт 17,1
Stih38 | Дојде во куќата на началникот на синагогата и виде растревоженост, плачење и силно врискање.
Stih39 | И кога влезе, им рече: „Што сте се развикале и расплакале? Девојчето не е умрено, туку спие!“
Referenca: 39 | referenci: Дела 20,10 1 Кор 11,30 15,6
Stih40 | А тие Му се потсмеваа. Тој, пак, откако ги истера сите, ги зеде таткото и мајката на девојчето и оние што беа со Него, и влезе каде што лежеше девојчето.
Stih41 | И кога ја фати раката на девојчето, рече: „Талита, куми!“ – што значи: „Девојко, тебе ти велам, стани!“
Referenca: 41 | referenci: 9,27 Дела 9,40
Stih42 | И девојката одеднаш стана и почна да оди. А имаше дванаесет години. И сите се зачудија многу.
Stih43 | А Тој строго им заповеда, никој да не разбере за тоа и рече: „Дајте ѝ да јаде!“
Referenca: 43 | referenci: 1,34 7,36 9,9 Мт 8,4 Лк 9,21
Глава6
Исус отфрлен во Назарет
(Мт 13,53-58; Лк 4,16-30)
Stih1 | Па излезе оттаму и дојде во Својот крај; а по Него одеа и учениците Негови.
Stih2 | И кога дојде саботата, Тој почна да поучува во синагогата и мнозина, што слушаа, се чудеа и говореа: „Од каде во Него ова? И каква е оваа мудрост што Му е дадена, та такви чуда стануваат преку Неговите раце?
Referenca: 6,2 | referenci: 1,22 Лк 6,6 Јн 7,15
Stih3 | Не е ли Тој дрводелецот, Синот на Марија, брат на Јаков, Јосија, Јуда и Симон? И не се ли овде меѓу нас сестрите Негови?“ И се соблазнија заради Него.
Referenca: 3 | referenci: 3,31 Мт 12,46 Јн 6,42
Stih4 | А Исус им рече: „Пророкот никаде не е без почест, освен во својата земја, меѓу роднините и во својот дом.“
Referenca: 4 | referenci: Јн 4,44
Stih5 | И не можеше тука да изврши никакво чудо; освен што излекува малку болни, полагајќи ги рацете врз нив.
Referenca: 5 | referenci: 2,5 Лк 4,40
Исус ги испраќа Своите дванаесет ученици
(Мт 10,5-15; Лк 9,1-6)
Stih6 | И се чудеше на нивното неверие. Па одеше по околните села и поучуваше.
Stih7 | И ги повика дванаесетте, и почна да ги праќа по двајца, и им даде власт над нечистите духови.
Referenca: 7 | referenci: 3,14-15 Лк 10,1
Stih8 | Па им заповеда да не земаат ништо за по пат освен по еден стап; ни торба, ни леб, ни пари во појасот.
Referenca: 8 | referenci: Лк 10,4
Stih9 | Но да се обуени во сандали и да не облекуваат по две облеки.
Stih10 | И им рече: „Ако влезете негде во куќа, останете во неа, сѐ додека не си отидете оттаму.
Referenca: 10 | referenci: Лк 10,7
Stih11 | А ако негде не ве примат, ниту ве послушаат, штом излезете оттаму, истресете го правот од нозете свои, ним за сведоштво.“
Referenca: 11 | referenci: Мт 10,14.18
Stih12 | Тие појдоа и проповедаа покајание.
Referenca: 12 | referenci: Мт 3,2
Stih13 | Изгонуваа многу нечисти духови, и многумина болни помазуваа со масло и лекуваа.
Referenca: 13 | referenci: Мт 14,14 Јк 5,14-15
Ирод и Исус
(Мт 14,1-2; Лк 9,7-9)
Stih14 | И цар Ирод разбра за Исус, зашто името Негово беше прочуено, па рече:„Јован Крстител воскреснал од мртвите и затоа стануваат чуда преку него.“
Referenca: 14-15 | referenci: Мт 16,14
Stih15 | Едни велеа: „Илија е!“, а други:„Пророк е, или како еден од пророците.“
Referenca: 15 | referenci: Мал 3,23 Мт 21,11
Stih16 | А Ирод, штом чу рече: „Тоа е Јован, на кого јас му ја отсеков главата; тој воскреснал од мртвите!“
Смртта на Јован Крстител
(Мт 14,3-12; Лк 3,19-20)
Stih17 | Бидејќи сам Ирод прати да го фатат Јован, го врза и го фрли во затвор, заради Иродијада, жената на брат му Филип, зашто се ожени со неа.
Referenca: 17 | referenci: Лк 3,19-20
Stih18 | Бидејќи Јован му велеше на Ирод:„Не ти е дозволено да ја имаш жената на твојот брат!“
Referenca: 18 | referenci: 3 Мојс 18,16 20,21
Stih19 | А Иродијада се озлоби против него и сакаше да го убие, но не можеше.
Stih20 | зашто Ирод се плашеше од Јован, знаејќи дека е тој човек праведен и свет и го пазеше; многу беше збунет додека го слушаше, а со задоволство го слушаше.
Stih21 | И настана погоден ден кога Ирод, по повод својот роденден, им приготви вечера на своите кнезови, војводи и старешини Галилејски;
Referenca: 21 | referenci: 1 Мојс 40,20
Stih22 | и влезе ќерката на Иродијада, играше и им угоди на гостите и на Ирод. Тогаш царот ѝ рече на девојката: „Барај од мене што сакаш и ќе ти дадам!“
Stih23 | И ѝ се заколна: „Што и да побараш од мене, ќе ти дадам, дури и половината од моето царство.“
Referenca: 23 | referenci: Ест 5,3.6 7,2
Stih24 | А таа излезе и ја праша мајка си:„Што да побарам?“ Таа ѝ одговори:„Главата на Јован Крстител!“
Stih25 | И таа веднаш влезе кај царот и побара, говорејќи: „Сакам уште сега да ми ја дадеш на чинија главата на Јован Крстител!“
Stih26 | Царот се загрижи, но заради ветувањето и гостите свои не сакаше да откаже.
Stih27 | И веднаш, откако испрати џелат, царот нареди да ја донесат главата негова.
Stih28 | А тој отиде, му ја отсече главата во затворот и ја донесе на чинија, па ѝ ја предаде на девојката, а девојката ја даде на мајка си.
Stih29 | Кога неговите ученици разбраа, дојдоа и го зедоа телото негово и го погребаа.
Referenca: 29 | referenci: Мт 27, 59-60
Исус нахранува пет илјади души
(Мт 14,13-21; Лк 9,10-17; Јн 6,1-14)
Stih30 | И се собраа апостолите кај Исус, па Го известија за сѐ што направиле и поучувале.
Referenca: 30 | referenci: Лк 6,13 10,17
Stih31 | А Тој им рече: „Дојдете и вие во осамено место и одморете се малку.“ Зашто мнозина доаѓаа и си одеа, така што немаа кога ни да јадат.
Referenca: 31-32 | referenci: 2 Мојс 16 5 Мојс 8,3.16 Пс 78,24- 25.29 105,40 1 Кор 10,3
Referenca: 31 | referenci: 2,2 3,20
Stih32 | И отидоа со кораб сами во осамено место.
Stih33 | И ги виде народот кога си одеа; и Го познаа мнозина, па пеш од сите градови тргнаа таму; и ги испреварија (и се собраа околу Него).
Stih34 | А Исус, кога излезе, виде многу народ и се смилува над нив, зашто беа како овци без пастир; и почна да ги поучува многу.
Referenca: 34 | referenci: 4 Мојс 27,17 1 Цар 22,17 Ез 34,5.15.23 37,24 Зах 10,2 Пс 23,1 77,21 2 Цар 18,16 Мт 9,36
Stih35 | И бидејќи веќе времето поизмина, учениците Негови пристапија кон Него и рекоа: „Овде е местово пусто, а и доцна е;
Referenca: 35-44 | referenci: 8,1-9
Stih36 | распушти ги за да отидат по околните села и колиби и да си купат леб, зашто нема што да јадат.“
Stih37 | Тој им одговори и рече: „Дајте им вие да јадат!“ А тие Му рекоа: „Да појдеме и да купиме за двесте денарии леб, па да им дадеме да јадат?“
Stih38 | Потоа Тој ги праша: „Колку лебови имате? Отидете и видете!“ И кога видоа рекоа: „Пет леба и две риби.“
Stih39 | Тогаш Исус им рече на сите да поседнат на купчиња по зелената трева.
Stih40 | И поседнаа во групи по сто и по педесет.
Stih41 | Тој ги зеде петте леба и двете риби, па, погледна кон небото, ги благослови лебовите и ги прекрши, и им ги даде на учениците Свои, за да им ги стават пред нив; исто така им ги раздели и двете риби на сите.
Referenca: 41 | referenci: Мт 14,19 Лк 9,16 22,19 24,30
Stih42 | И јадеа сите и се наситија.
Referenca: 42 | referenci: Ис 25,6-8 55,1-2 Мт 8,11
Stih43 | И собраа парчиња, од лебот и од рибите, полни дванаесет кошеви.
Referenca: 43 | referenci: 8,19
Stih44 | А оние, што јадеа од лебовите, беа околу пет илјади мажи.
Исус чекори по вода
(Мт 14,22-33; Јн 6,15-21)
Stih45 | И веднаш ги натера учениците Свои да влезат во кораб и да отидат порано од Него на другата страна кон Витсаида, дури Тој не го распушти народот.
Stih46 | А Тој, одделувајќи се од нив, отиде во гората за да се помоли.
Referenca: 46 | referenci: 1,35 3,13 Лк 6,12 9,28 Јн 6,15
Stih47 | Приквечер коработ беше сред морето, а Тој сам на копното.
Stih48 | И ги виде како се мачат при пловењето, зашто ветрот им беше спротивен; а околу четвртата ноќна стража98 се приближи до нив и, одејќи по морето, сакаше само да помине покрај нив.
Futnota98 | 3 6,48. Четвртата ноќна стража т.е. рано наутро, меѓу 4 и 6 часот.
Referenca: 48 | referenci: 2 Мојс 33,19.22 34,6 Пс 77,19 Јов 9,8
Stih49 | А тие, кога го видоа како оди по морето, помислија дека е тоа привидение, и почнаа да викаат;
Referenca: 49 | referenci: Лк 24,37
Stih50 | Зашто сите Го видоа и се уплашија. Тој веднаш почна да говори со нив и им рече: „Не плашете се! Јас сум, не бојте се!“
Referenca: 50 | referenci: 16,6 2 Мојс 3,14 5 Мојс 32,39 Ис 41,4 43,10 Јн 8,24.28.58
Stih51 | И влезе кај нив во коработ и ветрот стивна. А тие многу се уплашија и се чудеа во себе.
Referenca: 51 | referenci: 4,39 Мт 14,32
Stih52 | Зашто не се вразумија (од чудото) со лебовите, бидејќи срцето им беше скаменето.
Referenca: 52 | referenci: 3,5 4,13 8,17 Мт 16,9
Stih53 | И кога преминаа, дојдоа во земјата Генисаретска и се задржаа таму.
Stih54 | А штом излегоа од коработ, веднаш Го познаа.
Stih55 | Брзо ја обиколија целата таа околија и почнаа на носилки да носат болни таму, каде што слушаа дека Тој се наоѓа.
Referenca: 55-56 | referenci: Дела 5,15
Referenca: 55 | referenci: 1,32
Stih56 | И каде да влегуваше: во села, во градови или населби – на крстопатите полагаа болни и Го молеа да се допрат барем до полата од облеката Негова. И сите што се допираа до Него, оздравуваа.
Referenca: 56 | referenci: 5,27-28 Лк 6,19 8,44
Глава7
Расправија за преданијата
(Мт 15,1-20)
Stih1 | Се собраа кај Него фарисеите и некои од книжниците, што беа дошле од Ерусалим.
Stih2 | И кога видоа дека некои од Неговите ученици јадат леб со нечисти, односно со немиени раце, ги укорија.
Referenca: 7,2 | referenci: Лк 11,38
Stih3 | (Зашто фарисеите и сите Јудејци, држејќи го преданието на старите, не јадат, дури не ги измијат рацете до лактите;
Stih4 | и кога ќе се вратат од пазар, не јадат, дури не се измијат; и уште многу друго има што примиле и го држат; миење чаши, чинии, котли и столови.)
Referenca: 4 | referenci: Мт 23,25 Лк 11,39
Stih5 | Потоа фарисеите и книжниците Го прашаа: „Зошто учениците Твои не постапуваат според преданието на старите, но со неизмиени раце јадат леб?“
Stih6 | А Тој им одговори и рече: „Добро пророкувал Исаија за вас лицемерите, како што е напишано: ‚Овој народ со уста Ме почитува, но срцето им е далеку од Мене;
Referenca: 6-7 | referenci: Ис 29,13
Stih7 | но напразно Ме почитува, зашто проповеда човечки повелби.‘
Referenca: 7 | referenci: Кол 2,22
Stih8 | Зашто, вие, оставајќи ја Божјата заповед, го држите преданието човечко: миење чинии и чаши, и вршите многу други слични работи.“
Stih9 | И им рече: „И така ја отфрлате Божјата заповед, за да го запазите вашето предание.
Stih10 | Зашто Мојсеј рече: ‚Почитувај ги татка си и мајка си‘ и ‚Кој го злослови таткото свој или мајка си, со смрт да се казни.‘
Referenca: 10 | referenci: 2 Мојс 20,12 21,17 3 Мојс 20,9 5 Мојс 5,16 Мт 15,4
Stih11 | А вие велите: ‚Ако некој каже на татка си или на мајка си: она, со кое би можел да те издржувам е корбан, односно, прилог е‘,
Referenca: 11 | referenci: Мт 15,5-6
Stih12 | тогаш таквиот не го оставате веќе ништо да стори за својот татко или за својата мајка,
Referenca: 12 | referenci: Изреки 28,24
Stih13 | престапувајќи го словото Божјо со вашето предание, што сте го предале вие; многу такви слични работи вршите.“
Stih14 | И кога го повика сиот народ, им рече: „Слушајте Ме сите и разберете:
Referenca: 14 | referenci: 4,9
Stih15 | ништо, што влегува во устата на човекот однадвор, не може да го оскверни; туку она што излегува од него, тоа го осквернува човекот.
Stih16 | Ако некој има уши да слуша, нека чуе!“
Stih17 | И кога се оддалечи од народот и влезе во една куќа, учениците Негови Го прашаа за параболата.
Referenca: 17 | referenci: 4,10 10,10
Stih18 | А Тој им рече: „Зар сте и вие така неразумни? Не разбирате ли дека ништо, што влегува во човекот однадвор, не може да го оскверни?
Stih19 | Зашто, тоа не оди во срцето, туку во стомакот, и излегува надвор, чистејќи ја сета храна.“
Referenca: 19 | referenci: Дела 10, 13-15 Кол 2,16- 17.21-22 Тит 1,15
Stih20 | И уште им рече: „Она што излегува од човекот, тоа го осквернува човекот.
Referenca: 20 | referenci: Рим 14
Stih21 | Зашто однатре, од срцето човечко, излегуваат лоши помисли, прељубодејства, блудства, убиства,
Referenca: 21-22 | referenci: Мт 15,19
Stih22 | кражби, лакомства, лукавства, пакости, злоби, око завидливо, богохулство, гордост, безумство.
Stih23 | Сето тоа зло одвнатре излегува и го осквернува човекот.“
Верата на една жена
(Мт 15,21-28)
Stih24 | И кога се крена оттаму, отиде во пределите Тирски и Сидонски; и кога влезе во една куќа, сакаше никој да не Го дознае. Но не можеше да се сокрие.
Referenca: 24 | referenci: 1,29 10,10
Stih25 | Зашто чу за Него една жена, чија ќерка имаше нечист дух, па дојде и падна пред нозете Негови.
Stih26 | А таа жена беше друговерка, по потекло Сирофеничанка; и Го молеше да го истера демонот од ќерка ѝ.
Referenca: 26 | referenci: Мт 8,29
Stih27 | Но Исус ѝ рече: „Остави најнапред да се нахранат децата; зашто не е право да се земе лебот од децата и да им се фрли на кучињата.“
Stih28 | А таа одговори и Му рече: „Да, Господи! Но и кучињата јадат под трпезата, од трошките на децата.“
Stih29 | И ѝ рече: „За ова што го рече – можеш да си одиш! Демонот излезе од ќерка ти.“
Stih30 | И кога се врати дома, ја најде ќерка си како лежи на постела, а демонот беше излегол од неа.
Исцелувањето на глувонем
Stih31 | И пак излезе Исус од пределите Тирски и Сидонски и отиде кон Галилејското Море, низ пределите на Десеттоградието.
Referenca: 31 | referenci: 5,20
Stih32 | И доведоа кај Него еден глув и тепкав, па Го молеа да положи над него рака.
Referenca: 32 | referenci: 5,23
Stih33 | Исус, откако го одведе настрана од народот, ги стави Своите прсти во неговите уши; а кога плукна, го допре неговиот јазик;
Referenca: 33 | referenci: 8,23
Stih34 | потоа погледна на небото, воздивна и му рече: „Ефата!“ – што значи: „Отвори се!“
Referenca: 34 | referenci: 6,41 Мт 14,19
Stih35 | И веднаш му се отвори слухот, и се разврзаа врските на неговиот јазик и говореше чисто.
Referenca: 35 | referenci: Мт 8,3
Stih36 | И им заповеда никому да не кажуваат. Но, колку повеќе Тој им забрануваше, толку повеќе тие разгласуваа.
Referenca: 36 | referenci: 1,25.44-45 5,43 Мт 9,30-31
Stih37 | И прекумерно се чудеа и велеа: „Сѐ добро прави: и глувите ги прави да слушаат и немите да зборуваат!“
Referenca: 37 | referenci: 9,25 1 Мојс 1,31 Ис 35,5-6 Мт 11,5 15,31
Глава8
Исус нахранува четири илјади души
(Мт 15,32-39)
Stih1 | Во тие дни, кога се беше собрал многу народ и немаше што да јадат, Исус ги повика учениците Свои и им рече:
Referenca: 8,1-2 | referenci: 6,34-36
Stih2 | „Ми е жал за народот, зашто веќе три дни стојат кај Мене и нема што да јадат.
Stih3 | Ако ги пуштам да си одат гладни по куќите нивни, ќе премалеат по патот, зашто некои се дојдени оддалеку.“
Referenca: 3 | referenci: Евр 12,3
Stih4 | Учениците Му одговорија: „Од каде може човек сите овие да ги нахрани со леб, овде во пустинава?“
Referenca: 4 | referenci: 8,16-17 Јн 6,26
Stih5 | И ги праша: „Колку лебови имате?“ А тие одговорија: „Седум.“
Stih6 | Тогаш му заповеда на народот да поседне по земјата; па, откако ги зеде седумте лебови, заблагодари, ги раскрши и им ги даде на учениците Свои да ги разделат; и тие ги разделија на народот.
Referenca: 6 | referenci: Јн 6,10
Stih7 | Имаа и малку риби; ги благослови и заповеда да ги раздадат и нив.
Stih8 | И јадеа, и се наситија; и собраа седум кошници останати парчиња.
Referenca: 8 | referenci: Мт 14,20
Stih9 | А оние, што јадеа, беа околу четири илјади души. И ги пушти да си одат.
Stih10 | И веднаш влезе во кораб со учениците Свои и дојде во пределите Далманутски.
Фарисеите бараат чудо
(Мт 16,1-4)
Stih11 | И излегоа фарисеите и почнаа да се препираат со Него, па искушувајќи Го, Му бараа чудесен знак од небото.
Referenca: 11 | referenci: 5 Мојс 18,20-22 Ис 7,10-14 Мт 12,38 16,1 Лк 11,16 1 Кор 1,22
Stih12 | А Тој воздивна длабоко и рече:„Зошто овој род бара чудесен знак? Вистина ви велам: нема да му се даде чудесен знак на овој род.“
Referenca: 12 | referenci: Лк 11,29 Евр 3,10
Stih13 | И кога ги остави, пак влезе во коработ и премина на другата страна.
За штетниот „квасец“
(Мт 16,5-12)
Stih14 | А тие, пак, беа заборавиле да земат леб и во коработ имаа само еден леб.
Stih15 | А Тој им заповеда и рече: „Внимавајте, чувајте се од квасот фарисејски и од квасот Иродов!“
Referenca: 15 | referenci: Лк 12,1 1 Кор 5,6-8
Stih16 | И си размислуваа меѓу себе, велејќи: „Тоа е затоа што немаме леб.“
Stih17 | А Исус, кога ги разбра, им рече:„Зошто зборувате за тоа што немате леб? Зар уште не знаете и не разбирате? Уште ли е скаменето вашето срце?
Referenca: 17 | referenci: 6,52
Stih18 | Очи имате, не гледате ли? Уши имате, не слушате ли? И не помните ли?
Referenca: 18 | referenci: 4,12 Ер 5,21 Ез 12,2 Лк 8,10
Stih19 | Кога ги раскршив петте леба, за пет илјади души, колку полни кошеви со парчиња собравте?“ Му рекоа: „Дванаесет.“
Referenca: 19 | referenci: 6,35-44
Stih20 | „А седумте – за четири илјади, колку кошници со останати парчиња собравте?“ Тие одговорија: „Седум.“
Referenca: 20 | referenci: 8,8-9
Stih21 | И им рече: „Па како тогаш не разбирате?“
Referenca: 21 | referenci: 4,13
Исцелувањето на слеп човек
Stih22 | Потоа дојде во Витсаида; и доведоа кај Него слеп и Го молеа да се допре до него.
Referenca: 22 | referenci: 5,30 10,46-52
Stih23 | И кога го зеде слепиот за рака, го изведе надвор од селото и, откако плукна на очите негови, ги положи рацете над него, па го праша дали гледа нешто.
Referenca: 23 | referenci: 7,33 Јн 9,6.11.15 1 Тим 4,14
Stih24 | Тој, кога погледна, рече: „Ги гледам луѓето како дрвја, но тие одат.“
Stih25 | Потоа пак ги положи рацете над очите негови и му рече да погледа. И му се поврати видот и ги гледаше сите јасно.
Stih26 | И го испрати во домот негов и му рече: „Не навраќај в село!“
Referenca: 26 | referenci: 1,34
Петровото исповедање на верата
(Мт 16,13-20; Лк 9,18-21)
Stih27 | И излезе Исус со учениците Свои по селата на Кесарија Филипова. По патот ги праша учениците Свои и им рече: „За кого Ме мислат луѓето?“
Stih28 | Тие одговорија: „За Јован Крстител, некои за Илија, а други, пак, за некој од пророците.“
Referenca: 28 | referenci: 6,14-15 Лк 9,7-8
Stih29 | Тој, пак, им рече: „А вие, за кого Ме мислите?“ Петар Му одговори и рече: „Ти си Христос!“
Referenca: 29 | referenci: 1,1 14,61
Stih30 | И им заповеда никому да не говорат за Него.
Referenca: 30 | referenci: Мт 8,4
Исус ги навестува Својата смрт и воскресение
(Мт 16,21-23; Лк 9,22)
Stih31 | Па почна да ги учи дека Синот Човечки треба многу да пострада, да биде отфрлен од старешините, првосвештениците и книжниците, и да биде убиен и на третиот ден да воскресне.
Referenca: 31 | referenci: 10,32-34 Мт 17,12.22 Лк 17,25
Stih32 | И говореше за тоа отворено. Но Петар, Го повлече настрана и почна да Го одвраќа.
Stih33 | А Тој, кога се заврте и ги погледна учениците Свои, му забрани на Петар да говори и рече: „Бегај од Мене, сатано! Зашто не мислиш на она што е Божјо, туку на она што е човечко!“
Referenca: 33 | referenci: Мт 4,10 Рим 8,5
Патот на Исусовите следбеници
(Мт 16,24-28; Лк 9,23-27)
Stih34 | И кога го повика народот и учениците Свои, им рече: „Кој сака да врви по Мене, нека се одрече од себе, и нека го земе крстот свој и нека оди по Мене.
Referenca: 34 | referenci: Лк 14,27
Stih35 | Зашто, кој сака да го спаси својот живот, ќе го загуби; а кој го загуби животот свој заради Мене и Евангелието, тој ќе го спаси.
Referenca: 35 | referenci: Мт 10,39
Stih36 | Зашто каква полза има човек, ако го придобие целиот свет, а на душата своја ѝ напакости?
Stih37 | Или каков откуп ќе даде човек за својата душа?
Referenca: 37 | referenci: Пс 49,7-8
Stih38 | Зашто, кој се срами од Мене и од зборовите Мои во овој прељубодеен и грешен род, и Синот Човечки ќе се срами од него, кога ќе дојде во славата на Својот Отец со светите ангели.“
Referenca: 38 | referenci: Мт 10,33 Лк 12,9 Рим 1,16 2 Тим 2,12
Глава9
Stih1 | И им рече: „Вистина ви велам: тука стојат некои, што нема да вкусат смрт, додека не го видат царството Божјо, дојдено во сила.“
Referenca: 9,1 | referenci: 13,30 Рим 1,4
Исусовото преображение
(Мт 17,1-9; Лк 9,28-36)
Stih2 | А по шест дни, Исус ги зеде со Себе Петар, Јаков и Јован и ги одведе сами на висока гора, насамо, и се преобрази пред нив.
Referenca: 2 | referenci: 1,29 5,37 Лк 8,51
Stih3 | Алиштата Му станаа светли, многу бели, како снег, какви што белило на земјата не може да избели.
Referenca: 3 | referenci: 16,5 Мт 28,3 Откр 3,4
Stih4 | И им се јави Илија со Мојсеј, и разговараа со Исус.
Referenca: 4 | referenci: 2 Цар 2, 11-12 Мт 11,14
Stih5 | Тогаш проговори Петар и Му рече на Исус: „Рави, добро ни е да бидеме овде; да направиме три колиби: една за Тебе, една за Мојсеј и една за Илија.“
Referenca: 5 | referenci: 10,51 11,21 14,44-45
Stih6 | Зашто не знаеше што да каже, бидејќи беа многу уплашени.
Referenca: 6 | referenci: 14,40
Stih7 | И се појави облак, па ги засени; и од облакот дојде глас, кој велеше: „Овој е Мојот возљубен Син, Него слушајте Го!“
Referenca: 7 | referenci: 1,11 5 Мојс 18,15 3 Мојс 16,2 Мт 17,5 Дела 3,22 3 Птр 1,17
Stih8 | И одеднаш, кога погледнаа наоколу, никого веќе не видоа покрај себе, освен Исус.
Stih9 | А кога слегуваа од гората, им заповеда никому да не кажуваат што виделе, додека Синот Човечки не воскресне од мртвите.
Referenca: 9 | referenci: 1,34 Лк 9,36
Stih10 | И го задржаа тој збор во себе, прашувајќи се еден со друг што значи тоа: „Да воскресне од мртвите?“
За Илија
(Мт 17,10-13)
Stih11 | И Го прашаа, велејќи: „А зошто книжниците велат дека најнапред треба да дојде Илија?“
Referenca: 11 | referenci: Мал 3,23
Stih12 | А Тој, пак, одговори и рече: „Илија ќе дојде порано и ќе уреди сѐ; а Синот Човечки, како што е напишано за Него, треба да пострада многу и да биде понизен.
Referenca: 12 | referenci: 8,31 Ис 53,3 Мал 3, 23-24 Пс 22,1-17
Stih13 | Но ви велам дека и Илија дојде, како што е напишано за Него, и му направија што сакаа.“
Referenca: 13 | referenci: 1 Цар 19,2.10 Мт 11,14
Исцелувањето од нечист дух
(Мт 17,14-21; Лк 9,37-43)
Stih14 | И кога дојде кај учениците Свои, виде многу народ околу нив и книжници, кои се препираа со нив.
Stih15 | И штом Го виде, сиот народ се исплаши; а кога се приближија, Го поздравуваа.
Stih16 | Ги праша книжниците: „Зошто се препирате со нив?“
Stih17 | Тогаш еден од народот одговори и рече: „Учителе, го доведов кај Тебе син ми, во кого има нем дух;
Stih18 | и секогаш, каде и да го фати, го кутнува, и тој се запенува, и крцка со забите, и се здрвува. И им кажав на учениците Твои да го изгонат, но тие не можеа.“
Stih19 | А Исус одговори и рече: „О, роде неверен, до кога ќе бидам со вас? До кога ќе ве трпам? Доведете го кај Мене!“
Referenca: 19 | referenci: Мт 12,39
Stih20 | И кога го доведоа кај Него – штом го виде, веднаш духот го стресе; и тој падна наземи и се валкаше запенет.
Stih21 | Го праша Исус татко му: „Колку време има откако станува тоа со него?“ Тој одговори: „Од детството;
Stih22 | и многупати духот го фрлал во оган, и во вода, за да го погуби: но, ако можеш, смилувај се над нас и помогни ни!“
Stih23 | А Исус му рече: „Ако можеш да поверуваш – сѐ е можно за оној што верува!“
Referenca: 23 | referenci: 5,36 11,23-24 Лк 17,6
Stih24 | И одеднаш таткото на момчето извика и со солзи рече: „Верувам, Господи, помогни му на моето неверие!“
Referenca: 24 | referenci: Лк 17,5
Stih25 | А Исус, штом виде дека се собра народ, строго му заповеда на нечистиот дух и му рече: „Духу нем и глув. Јас ти заповедам: излези од него, и не влегувај веќе во него!“
Referenca: 25 | referenci: 1,25 Лк 4,39
Stih26 | И кога извика, силно го стресе и излезе; а момчето беше како мртво, така што мнозина велеа дека умрело.
Referenca: 26 | referenci: 1,26
Stih27 | Исус, пак, откако го фати за рака, го исправи; и тоа стана.
Referenca: 27 | referenci: 1,31 5,41
Stih28 | И кога влезе Исус во една куќа, учениците Негови Го прашаа насамо:„Зошто ние не можевме да го истераме?“
Stih29 | Им одговори: „Овој род со ништо не може да се истера, освен со молитва и пост.“
Исус по вторпат ги навестува Својата смрт и воскресение
(Мт 17,22-23; Лк 9,43-45)
Stih30 | И кога излегоа оттаму, минуваа преку Галилеја; и Тој не сакаше некој да разбере.
Stih31 | Зашто ги учеше учениците Свои и им велеше дека Синот Човечки ќе биде предаден во човечки раце, и ќе Го убијат, и на третиот ден по убивањето ќе воскресне.
Referenca: 31 | referenci: 8,31 Мт 20,18- 19
Stih32 | Но тие не ги разбираа овие зборови и се плашеа да Го прашаат.
Referenca: 32 | referenci: 4,13
Кој е најголем?
(Мт 18,1-5; Лк 9,46-48)
Stih33 | И дојде во Капернаум; и кога беше дома, ги праша: „Што размислувавте меѓу себе патем?“
Stih34 | Тие молчеа, зашто патем се препираа меѓу себе, кој е поголем.
Referenca: 34 | referenci: Лк 22,24
Stih35 | Тој седна и ги повика дванаесетте, па им рече: „Кој сака да биде прв, нека биде последен од сите, и слуга на – сите!“
Referenca: 35 | referenci: 10,43-44 Мт 20,26
Stih36 | И тогаш зеде едно дете, го постави меѓу нив, го гушна и им рече:
Stih37 | „Кој прима едно такво дете во Мое име, Мене Ме прима, а кој Ме прима Мене, не Ме прима Мене, туку Оној, Кој Ме пратил.“
Referenca: 37 | referenci: Мт 10,40 Лк 10,16 Јн 13,20
Кој не е против нас, тој е со нас!
(Лк 9,49-50)
Stih38 | Тогаш Јован Му одговори и рече:„Учителе, видовме еден, кој во Твое име изгонува демони, а не врви по нас; и му забранивме, зашто не оди по нас.“
Referenca: 38 | referenci: 4 Мојс 11,28
Stih39 | А Исус рече: „Не бранете му, зашто никој, што прави чудо во Мое име, не ќе може наскоро да говори зло за Мене.
Referenca: 39 | referenci: 1 Кор 12,3
Stih40 | Зашто, кој не е против вас, тој е со вас.
Referenca: 40 | referenci: Мт 12,30 Лк 11,23
Stih41 | И кој ве напои со чаша вода во Мое име, затоа што сте Христови, вистина ви велам, нема да остане без награда.“
Referenca: 41 | referenci: Мт 10,42 1 Кор 3,23
За соблазната
(Мт 18,6-9; Лк 17,1-2)
Stih42 | „А кој ќе соблазни едно од овие малите, што веруваат во Мене, за него е подобро да му обесат воденички камен на вратот и да го фрлат в море.
Referenca: 42 | referenci: Мт 5,29
Stih43 | И ако те соблазнува раката твоја, отсечи ја; подобро е за тебе без рака да влезеш во животот, отколку да имаш две раце и да отидеш во пеколот, во неизгасливиот оган,
Referenca: 43 | referenci: Мт 5,30
Stih44 | (каде што нивниот црв не умира, и огнот не изгаснува.)
Stih45 | И, ако те соблазнува ногата твоја, отсечи ја; подобро е за тебе сакат да влезеш во животот, отколку да ги имаш двете нозе и да бидеш фрлен во пеколот, во неизгасливиот оган,
Stih46 | (каде што нивниот црв не умира ни огнот не изгаснува.)
Stih47 | И, ако окото твое те соблазнува, извади го; подобро е за тебе со едно око да влезеш во царството Божјо, отколку да имаш две очи и да бидеш фрлен во огнениот пекол,
Referenca: 47 | referenci: Мт 5,29
Stih48 | каде што нивниот црв не умира, и огнот не изгаснува.
Referenca: 48 | referenci: Ис 66,24
Stih49 | Зашто секој со оган ќе се посоли, (и секоја жртва со сол ќе се осоли).
Referenca: 49 | referenci: 3 Мојс 2,13
Stih50 | Солта е добра; но, ако солта облутави, со што ќе ја осолите? Затоа имајте сол во себе, и мир имајте меѓу себе!“
Referenca: 50 | referenci: Мт 5,13 Лк 14,34 Кол 4,6 Рим 12,18 1 Сол 5,13
Глава10
За разводот
(Мт 19,1-12; Лк 16,18)
Stih1 | И откако стана Исус оттаму, пре мина во пределите Јудејски, преку страната што е отаде Јордан. И пак се слеваше народ кон Него; а Тој, по Својот обичај, ги поучуваше.
Referenca: 10,1 | referenci: 2,13
Stih2 | И пристапија фарисеите и Го прашаа, искушувајќи Го: „Допуштено ли е, да ја остави човек својата жена?“
Referenca: 2 | referenci: Мт 16,1 1 Кор 7,11
Stih3 | А Тој им одговори и рече: „Како ви заповеда Мојсеј?“
Stih4 | Тие рекоа: „Мојсеј дозволи да се напише разводно писмо и да се отпушти.“
Referenca: 4 | referenci: 5 Мојс 24,1 Мт 5,31
Stih5 | Одговори Исус и им рече: „Поради вашето жестоко срце ви ја напишал таа заповед.
Referenca: 5 | referenci: 3,5
Stih6 | Во почетокот на создавањето, пак, Бог ги создаде машко и женско.
Referenca: 6 | referenci: 1 Мојс 1,27 5,2
Stih7 | Затоа човек ќе го остави татка си и мајка си, ќе се прилепи до жената своја
Referenca: 7-8 | referenci: 1 Мојс 2,24 1 Кор 6,16 Ефес 5,31
Stih8 | и обата ќе бидат во едно тело; и така, тие веќе не се двајца, туку едно тело.
Stih9 | Значи, тоа што Бог го сврзал, човек да не го разделува.“
Stih10 | И во домот, учениците Негови пак Го прашаа за тоа.
Stih11 | И им рече: „Кој ќе ја напушти својата жена и се ожени со друга, тој прељубодејствува кон неа;
Referenca: 11-12 | referenci: Мт 5,32 Лк 16,18 1 Кор 7, 10-11
Stih12 | а и жена, ако го напушти својот маж и се омажи за друг, прељубодејствува.“
Исус ги благословува децата
(Мт 19,13-15; Лк 18,15-17)
Stih13 | И донесуваа кај Него деца, за да се допре до нив, но учениците им забрануваа (на оние што ги носеа).
Referenca: 13 | referenci: Лк 9,47
Stih14 | И кога го виде тоа Исус, негодуваше и рече: „Оставете ги децата да доаѓаат кај Мене и не пречете им, зашто на такви е царството Божјо.
Stih15 | Вистина ви велам, кој не го прима царството Божјо како дете, тој нема да влезе во него.“
Referenca: 15 | referenci: Мт 5,20 18,3
Stih16 | Прегрнувајќи ги, ги положи рацете врз нив и ги благословуваше.
Исус повикува еден богат човек
(Мт 19,16-30; Лк 18,18-30)
Stih17 | А кога излегуваше на пат, дотрча некој, падна на колена пред Него и Го праша: „Учителе добар, што треба да направам, за да наследам живот вечен?“
Referenca: 17 | referenci: 1,40
Stih18 | Исус му рече: „Зошто ме нарекуваш добар? Никој не е добар, освен единиот Бог!
Referenca: 18 | referenci: Пс 34,8
Stih19 | Заповедите ги знаеш: не прељубодејствувај; не кради; не сведочи лажно; не навредувај; почитувај ги татка си и мајка си.“
Referenca: 19 | referenci: 7,10 2 Мојс 20,12-16 5 Мојс 5,16-20 24,14
Stih20 | А тој Му одговори и рече: „Учителе, сето тоа сум го запазил уште од младоста своја.“
Stih21 | Кога го погледна Исус, му омиле, па рече: „Уште една работа ти недостасува: оди и продај сѐ што имаш, раздај го на сиромаси и ќе имаш богатство на небото; па дојди и врви по Мене.“
Referenca: 21 | referenci: Мт 6,20 Лк 12,33
Stih22 | Кога ги чу овие зборови, тој се изненади и си отиде нажален, зашто имаше големо богатство.
Stih23 | И кога погледа Исус, им рече на учениците Свои: „Колку е тешко за богатите да влезат во царството Божјо!“
Referenca: 23 | referenci: 4,19
Stih24 | А учениците се уплашија од зборовите Негови. Но Исус пак им одговори и рече: „Чеда, колку им е тешко на оние, што се надеваат на богатството, да влезат во царството Божјо!
Stih25 | Полесно камила ќе влезе низ иглени уши, отколку богат човек во царството Божјо.“
Stih26 | А тие се чудеа многу и си велеа меѓу себе: „Тогаш, кој може да се спаси?“
Stih27 | Кога ги погледа Исус, им рече: „За луѓето тоа не е можно, но не и за Бога; зашто за Бога сѐ е можно!“
Referenca: 27 | referenci: 14,36 1 Мојс 18,14 Зах 8,6 Јов 42,2
Stih28 | И Петар почна да Му говори: „Ете, ние оставивме сѐ и по Тебе одиме.“
Stih29 | А Исус одговори и рече: „Вистина ви велам: нема таков што оставил куќа, или браќа, или сестри, или татко, или мајка, или жена, или деца, или имот, заради Мене и Евангелието,
Referenca: 29 | referenci: 1,1 8,35
Stih30 | а да не примил, и тоа сега, во ова време, стопати повеќе од куќи, и браќа, и сестри, и татко, и мајка, и деца, и нивје, а во идниот век – и живот вечен.
Stih31 | И мнозина први ќе бидат последни, а последните – први.“
Referenca: 31 | referenci: Мт 19,30 20,16 Лк 13,30
Исус по трет пат ги најавува Својата смрт и воскресение
(Мт 20,17-19; Лк 18,31-34)
Stih32 | Кога беа на пат, искачувајќи се кон Ерусалим, Исус одеше пред нив, а тие беа вџашени, па, врвејќи по Него, се исплашија. И кога ги повика повторно дванаесетте, почна да им зборува за она што ќе се случи со Него.
Stih33 | „Ете, се искачуваме кон Ерусалим и Синот Човечки ќе биде предаден на првосвештениците и книжниците, и ќе Го осудат на смрт и ќе Го предадат на незнабошците.
Referenca: 33-34 | referenci: 8,31 Лк 24,7
Referenca: 33 | referenci: Мт 8,20
Stih34 | И ќе Го исмеат, и ќе Го бијат, и ќе Го плукаат, и ќе го убијат, и на третиот ден ќе воскресне.“
Молбата на Зеведеевите синови
(Мт 20,20-28)
Stih35 | Тогаш пристапија кон Него Заведеевите синови, Јаков и Јован и рекоа:„Учителе, сакаме да ни го исполниш она, што ќе го побараме.“
Referenca: 35 | referenci: Мт 4,21 Лк 9,54
Stih36 | Тој ги праша: „Што сакате да сторам за вас?“
Referenca: 36 | referenci: 10,51
Stih37 | А тие Му одговорија„ „Дај ни да седнеме до Тебе, едниот оддесно, а другиот одлево, во славата Твоја.“
Referenca: 37 | referenci: Мт 19,28 Лк 22,30
Stih38 | Но Тој им рече: „Не знаете што барате! Можете ли да ја испиете чашата што ја пијам Јас и да се крстите со крштавањето, со кое се крштавам Јас?“
Referenca: 38 | referenci: Ис 51,17-22 Ез 23,31-34 Пс 75,8 Лк 12,50
Stih39 | Тие одговорија: „Можеме.“ А Исус им рече: „Чашата, што ја пијам Јас, ќе ја пиете и вие, и со крштавањето, со кое се крштавам Јас, ќе се крстите;
Referenca: 39 | referenci: Дела 12,2
Stih40 | но, да дозволам да се седи од Мојата десна или лева страна, не зависи од Мене; тоа е за оние, за кои е приготвено.“
Stih41 | Десетте, пак, штом го чуја тоа, негодуваа против Јаков и Јован.
Stih42 | Исус, кога ги повика, им рече: „Знаете дека оние, што се сметаат за народни кнезови, господарат над нив, и управниците управуваат над нив.
Referenca: 42 | referenci: Лк 22,25
Stih43 | Но меѓу вас нека не биде така; а кој меѓу вас сака да биде поголем, нека ви биде слуга;
Referenca: 43 | referenci: 1 Кор 9,19
Stih44 | и кој сака меѓу вас да биде прв, нека ви биде роб на сите.
Stih45 | Зашто и Синот Човечки не дојде за да Му служат, но да послужи и да го даде животот Свој за откуп на мнозина.“
Referenca: 45 | referenci: 14,24 Ис 53,11-12 Мт 8,20 1 Тим 2,5-6
Слепиот Вартимеј
(Мт 20,29-34; Лк 18,35-43)
Stih46 | Потоа пристигнаа во Ерихон. И кога излегуваше Исус од Ерихон со учениците Свои и со многу народ, Тимеевиот син, Вартимеј99, кој беше слеп, седеше покрај патот и просеше.
Futnota99 | 4 10,46. Бар-Тимеј.
Referenca: 46 | referenci: Лк 19,1
Stih47 | Па, кога чу дека е тоа Исус од Назарет, почна да вика и да вели: „Исусе, сине Давидов, смилувај ми се!“
Referenca: 47-48 | referenci: 11,10 Мт 1,1 9,27
Stih48 | И мнозина му велеа да молчи, но тој уште повеќе викаше: „Сине Давидов, смилувај ми се!“
Stih49 | Исус застана и рече да го викнат. И го повикаа слепиот, говорејќи му: „Не плаши се, стани, те вика!“
Stih50 | Тој, кога ја фрли горната облека, стана и отиде кај Исус.
Stih51 | А Исус, одговарајќи му, го запраша: „Што сакаш да сторам за тебе?“ Слепиот Му рече: „Да прогледам, Учителе!“
Referenca: 51 | referenci: 10,36
Stih52 | Исус му рече: „Оди си, верата твоја те спаси!“ И тој веднаш прогледа, па тргна патем по Исус.
Referenca: 52 | referenci: 5,34 Мт 9,22 Лк 7,50 17,19 Дела 3,16
Глава11
Свеченото влегување во Ерусалим
(Мт 21,1-11; Лк 19,28-40; Јн 12,12-19)
Stih1 | И кога се приближи до Ерусалим, во Витфагија и Витанија, кај Маслиновата Гора, испрати Исус двајца од учениците,
Referenca: 11,1 | referenci: 13,3 14,26 Зах 14,4 Лк 21,37 Јн 8,1 Дела 1,12
Stih2 | и им рече: „Одете во селоно, што е наспроти вас, па штом ќе влезете во него, ќе најдете врзано младо магаре, што ниеден човек не го јавал; одврзете го и доведете го!
Referenca: 2 | referenci: Зах 9,9
Stih3 | И, ако ви рече некој: ‚Зошто го правите тоа?‘ Кажете дека Му е потребно на Господ; и тој веднаш ќе го прати тука.“
Stih4 | Тие отидоа и го најдоа младото магаре, врзано за портата однадвор, на крстопатот и го одврзаа.
Stih5 | И некои од оние, што стоеја таму, им рекоа: „Што правите? Зошто го одврзувате?“
Stih6 | А овие им одговорија, како што им беше заповедал Исус и тие ги оставија.
Stih7 | И го доведоа младото магаре кај Исус, ги кладоа врз него алиштата свои и Тој седна на него.
Stih8 | И мнозина ги постилаа своите облеки по патот.
Stih9 | А оние, што одеа пред Него и по Него, викаа и велеа: „Осана! Благословен е Оној што иде во името Господово!
Referenca: 9 | referenci: Пс 118,25.26 Мт 21,15 23,39
Stih10 | Благословено е царството на нашиот татко Давид, кое иде во името Господово! Осана во висините!“
Referenca: 10 | referenci: 2 Сам 7,16 Пс 148,1 Јов 16,19 Лк 1,32-33
Stih11 | И влезе Исус во Ерусалим, во храмот, разгледа сѐ, па, бидејќи веќе беше доцна, излезе и отиде со дванаесетте во Витанија.
Смоквата што не дава плод
(Мт 21,18-19)
Stih12 | А утредента, кога излегоа од Витанија, Тој огладне;
Stih13 | и кога оддалеку виде една смоква, покриена со лисја, се приближи, не би ли нашол нешто на неа; но, кога се доближи до неа, не најде ништо освен лисја, зашто уште не беше времето за смокви.
Referenca: 13 | referenci: Ер 8,13 Мих 7,1 Лк 13,6
Stih14 | И Исус ѝ рече: „Отсега никој довека да не вкуси плод од тебе!“ И го чуја тоа учениците Негови.
Referenca: 14 | referenci: 11,20
Исус во храмот
(Мт 21,12-17; Лк 19,45-47; Јн 2,13-22)
Stih15 | И пак дојдоа во Ерусалим. Кога влезе Исус во храмот, почна да ги брка оние, што продаваа и купуваа во храмот, и им ги преврте масите на менувачите на пари и столовите на оние, што продаваа гулаби;
Referenca: 15 | referenci: 11,27 Јн 2,14-15
Stih16 | и не дозволуваше никој преку храмот да пренесе каков и да било сад.
Stih17 | И ги поучуваше, велејќи: „Не е ли напишано: ‚Домот Мој, дом за молитва на сите народи ќе се нарече‘? А вие го направивте како разбојничко гнездо!“
Referenca: 17 | referenci: Ис 56,7 Ер 7,11 Мт 21,13 Лк 19,46 Јн 2,16
Stih18 | И кога го чуја тоа книжниците и првосвештениците, гледаа како да Го погубат, бидејќи се плашеа од Него, зашто сиот народ се восхитуваше на Неговото учење.
Referenca: 18 | referenci: 1,22 6,2 Мт 14,5 21,46 Лк 22,2
Stih19 | А кога се стемни, Тој излезе надвор од градот.
Referenca: 19 | referenci: Мт 21,17
Лекција за смоквата
(Мт 21,20-22)
Stih20 | Утредента, минувајќи, ја видоа смоквата исушена откорен.
Referenca: 20 | referenci: 11,14
Stih21 | И кога се сети, Петар Му рече: „Рави, погледај! Смоквата, што ја проколна, се исушила!“
Stih22 | А Исус им одговори и рече:
Referenca: 22 | referenci: Јн 14,1
Stih23 | „Имајте вера во Бога. Зашто, вистина ви велам ако некој ѝ рече на оваа планина: „Дигни се и фрли се в море!‘ и не се посомнева во срцето свое, туку поверува дека ќе биде како што рекол, ќе му се исполни, што и да каже.
Referenca: 23 | referenci: 9,23 Мт 8,10 17,20
Stih24 | Затоа ви велам: сѐ што ќе побарате во молитва, верувајте дека ќе го добиете – и ќе ви биде.
Referenca: 24 | referenci: Ер 29,12 Мт 18,19 Јн 11,22
Stih25 | И кога стоите на молитва, простувајте, ако имате нешто против некого, па и вашиот небесен Отец да ви ги прости вашите гревови.
Referenca: 25 | referenci: Мт 5,23-24 6,14 Ефес 4,32 Кол 3,13
Stih26 | Ако ли, пак, вие не простувате, и вашиот небесен Отец нема да ви ги прости гревовите ваши.“
Referenca: 26 | referenci: Мт 6,15 18,35
Исусовата власт
(Мт 21,23-27; Лк 20,1-8)
Stih27 | И пак дојдоа во Ерусалим; а кога одеше низ храмот, се приближија до Него првосвештениците и книжниците и старешините,
Referenca: 27 | referenci: 8,31 14,43.53 15,1 Мт 27,41 Дела 4,5
Stih28 | па Му рекоа: „Со каква власт го правиш тоа? Или кој Ти ја дал таа власт, да го правиш тоа?“
Stih29 | Исус им одговори и рече: „Ќе ве прашам и Јас за нешто и одговорете Ми, а потоа и Јас ќе ви кажам, со каква власт го вршам тоа.
Stih30 | Крштавањето Јованово од небото ли беше, или од луѓето? Одговорете Ми!“
Referenca: 30 | referenci: Мт 3,6
Stih31 | А тие си мислеа во себе и велеа:„Ако кажеме ‚Од небото‘ – ќе рече: ‚Па зошто не му поверувавте?‘
Referenca: 31 | referenci: Мт 21,32 Лк 7,30
Stih32 | Но, ако кажеме, ‚Од луѓето‘“ – се плашеа од народот; зашто сите го сметаа Јован за вистински пророк.
Referenca: 32 | referenci: Мт 14,5
Stih33 | И одговарајќи Му на Исус, рекоа:„Не знаеме.“ А Исус им одговори и рече: „Ни јас не ви кажувам, со каква власт го вршам тоа.“
Глава12
Парабола за лозарите
(Мт 21,33-46; Лк 20,9-19)
Stih1 | И почна да им говори во параболи: „Еден човек насади лозје и го загради со ограда, па ископа бунар и соѕида кула; и откако им го предаде на лозарите, си отиде.
Referenca: 12,1 | referenci: Ис 5,1-2
Stih2 | А кога дојде времето, испрати кај лозарите еден слуга, за да го прибере од нив плодот на лозјето.
Stih3 | Но тие го фатија слугата, го натепаа и го испратија празен.
Stih4 | И пак испрати кај нив друг слуга; и нему, со камења му ја расцепија главата, па го отпуштија посрамен.
Stih5 | Испрати и друг; него, пак го убија; и мнозина други, или натепаа, или пак ги убија.
Stih6 | Па, бидејќи имаше уште еден син, кој му беше мил, го испрати најпосле него кај нив, велејќи: ‚Ќе се засрамат од сина ми.‘
Referenca: 6 | referenci: 1,11 1 Мојс 22,2 3 Птр 1,17
Stih7 | Но лозарите си рекоа меѓу себе:‚Овој е наследникот! Ајде да го убиеме и наследството ќе биде наше!‘
Referenca: 7 | referenci: Евр 1,2
Stih8 | И го фатија, го убија и го исфрлија надвор од лозјето.
Stih9 | Што ќе направи, пак, господарот на лозјето? Ќе дојде и ќе ги погуби лозарите, а лозјето ќе го даде на други.
Stih10 | Зар не сте читале во Писмото: ‚Каменот, што го отфрлија ѕидарите, стана камен темелник.‘
Referenca: 10-11 | referenci: Пс 118, 22-23
Referenca: 10 | referenci: Дела 4,11 1 Птр 2,7
Stih11 | Од Господ е тоа, и чудесно е во очите наши.“
Stih12 | И сакаа да Го фатат, но се уплашија од народот, зашто разбраа дека за нив ја кажа параболата па Го оставија, и си отидоа.
Referenca: 12 | referenci: Мт 14,5
За плаќањето данок
(Мт 22,15-22; Лк 20,20-26)
Stih13 | А пратија кај Него некои од фарисеите и од Иродовците, за да Го фатат на збор.
Referenca: 13 | referenci: 3,6 Мт 16,1
Stih14 | Тие дојдоа и Му рекоа: „Учителе, знаеме дека си правичен и дека не се плашиш од никого, зашто не гледаш кој е кој, туку вистински поучуваш за патот Божји. Треба ли да му се дава данок на царот или не? Да даваме ли, или да не даваме?“
Referenca: 14 | referenci: 1,2-3 Мт 22,16 Лк 1,76 Дела 16,17 Евр 3,10 Откр 15,3
Stih15 | А Тој, знаејќи ја нивната лицемерност, им рече: „Зошто ме искушувате? Донесете ми еден денариј да го видам!“
Stih16 | И тие донесоа. Па им рече: „Чиј е овој лик и натпис?“ Му рекоа: „На царот.“
Stih17 | Тогаш Исус им одговори и рече:„Давајте му го царевото на царот, а Божјото на Бога!“ И тие Му се чудеа.
Referenca: 17 | referenci: Рим 13,7
За воскресението
(Мт 22,23-33; Лк 20,27-40)
Stih18 | Дојдоа кај Него и садукеите, кои велат дека нема воскресение, па Го прашаа, говорејќи:
Referenca: 18 | referenci: Ез 40,46 Дела 23,8 1 Кор 15,12
Stih19 | „Учителе, Мојсеј ни напиша: ‚Ако некому умре братот и остави жена, а деца не остави, тогаш брат му нека ја земе жената негова и нека го подигне потомството на својот брат.‘
Referenca: 19 | referenci: 1 Мојс 38,8 5 Мојс 25,5
Stih20 | Беа седуммина браќа: првиот зеде жена и кога умре, не остави пород.
Stih21 | Неа ја зеде вториот брат, и умре, но и тој не остави пород; исто така и третиот.
Stih22 | Ја зедоа сите седуммина, и не оставија пород. По нив умре и жената.
Stih23 | При воскресението, кога ќе воскреснат, на кого од нив таа ќе биде жена? Зашто седуммина ја имаа како жена.“
Stih24 | А Исус им одговори и рече: „Зар не се лажете, бидејќи не ги познавате ни Писмата, ниту силата Божја?
Referenca: 24 | referenci: Јн 20,9
Stih25 | Зашто, кога ќе воскреснат од мртвите, ниту ќе се женат, ниту ќе се мажат, туку се како ангели на небесата.
Stih26 | А за мртвите, дека ќе воскреснат, не сте ли читале во книгата на Мојсеј, како му рече Бог кај капината: ‚Јас сум Бог Авраамов, и Бог Исаков, и Бог Јаковов‘?
Referenca: 26 | referenci: 2 Мојс 3,6 Дела 3,13
Stih27 | Но Тој не е Бог на мртвите, туку Бог на живите. Вие, пак, многу се лажете!“
Најважната заповед
(Мт 22,34-40; Лк 10,25-28)
Stih28 | Тогаш пристапи еден од книжниците, кој ги слушаше како се препираат и увиде дека Исус им одговараше добро, па Го запраша: „Која е прва од сите заповеди?“
Stih29 | А Исус му одговори: „Најважна од сите заповеди е: ‚Чуј Израеле! Господ, Бог наш, е еден Господ.
Referenca: 29-30 | referenci: 5 Мојс 6, 4-5
Stih30 | Затоавозљуби Го Господа, твојот Бог, со сето свое срце и со сета своја душа, и со сиот свој разум, и со сета своја сила!‘ Ова е најважната заповед.
Referenca: 30-31 | referenci: Лк 10,27
Referenca: 30 | referenci: Ис.Н. 22,5
Stih31 | А втората е слична на неа: ‚Возљуби го својот ближен како себеси!‘ Друга заповед, поголема од овие, нема.“
Referenca: 31 | referenci: 3 Мојс 19,18 Мт 19,19 Рим 13,9 Гал 5,14 Јк 2,8
Stih32 | Книжникот Му рече: „Добро, Учителе. Право кажа дека Бог е еден, и дека нема друг, освен Него;
Referenca: 32 | referenci: 5 Мојс 4,35 6,4 Ис 45,21 Лк 20,39 Рим 3,30 1 Кор 8,6 Јк 2,19
Stih33 | и дека, да Го љубиш со сето срце, и со сиот разум, и со сета своја душа, и со сета сила, и да го љубиш ближниот свој како себеси е повеќе од сите прилози и жртви.“
Referenca: 33 | referenci: 3 Мојс 19,18 5 Мојс 6,5 2 Цар 23,25 1 Сам 15,22 Ос 6,6 Амос 5,21 Пс 40,6-8
Stih34 | Исус, пак, кога виде дека умно одговори, му рече: „Не си далеку од царството Божјо.“ Потоа никој веќе не осмелуваше да Го прашува.
Referenca: 34 | referenci: Мт 3,2 6,10 22,46 Лк 20,40
За Месијата
(Мт 22,41-46; Лк 20,41-44)
Stih35 | И кога одговараше Исус, поучувајќи во храмот, рече: „Како тоа книжниците велат дека Христос е син Давидов,
Referenca: 35 | referenci: Јн 7,42
Stih36 | кога самиот Давид кажа преку Светиот Дух: ‚Му рече Господ на мојот Господ: седи од Мојата десна страна, додека не ги положам Твоите непријатели за подножје на нозете Твои!‘
Referenca: 36 | referenci: Пс 110,1
Stih37 | И така, сам Давид Го нарече Господ; од каде тогаш да Му е Тој син?“ И многу народ Го слушаше со задоволство.
Referenca: 37 | referenci: Лк 19,48 21,38
За книжниците
Stih38 | И им рече потоа во Својата поука:„Чувајте се од книжниците, кои сакаат да одат во долги облеки и да ги поздравуваат по улиците,
Referenca: 38-39 | referenci: Лк 11,43 14,7
Stih39 | и заземаат предни седишта во синагогите, како и први места на гозбите.
Stih40 | Тие, што ги подјадуваат домовите на вдовиците и лицемерно долго се молат, ќе бидат потешко осудени.“
Прилог од една вдовица
(Лк 21,1-4)
Stih41 | Па седна Исус спроти ковчежето и гледаше како народот пушта пари во него. Мнозина богати пуштаа многу.
Referenca: 41 | referenci: 2 Цар 12,9 Јн 8,20
Stih42 | И кога дојде една бедна вдовица, пушти две лепти, што изнесува еден кодрант.
Stih43 | А Исус, кога ги повика учениците Свои, им рече: „Вистина ви велам дека оваа сиромашна вдовица даде повеќе од сите, што пуштија во касата на храмот;
Stih44 | зашто сите пуштија од својот вишок, а таа од својата сиромаштија даде сѐ што имаше, целиот свој имот.“
Referenca: 44 | referenci: 2 Кор 8,12
Глава13
Исус го навестува разурнувањето на храмот
(Мт 24,1-2; Лк 21,5-6)
Stih1 | А кога излегуваше од храмот, еден од учениците Негови Му рече: „Учителе, гледај какви камења и какви згради!“
Stih2 | Исус, пак, му одговори и рече: „Ги гледаш ли овие големи згради? Ни камен на камен нема да остане овде, што не ќе биде урнат!“
Referenca: 13,2 | referenci: Лк 19,44
Страдања и прогонства
(Мт 24,3-14; Лк 21,7-19)
Stih3 | А кога седеше на Маслиновата Гора, спроти храмот, Го прашаа насамо Петар, Јаков, Јован и Андреј:
Referenca: 3 | referenci: 11,1 Мт 4,18.21
Stih4 | „Кажи ни, кога ќе биде тоа и кој е знакот, кога ќе се сврши сето тоа?“
Referenca: 4 | referenci: 2 Цар 20,8
Stih5 | Исус, одговарајќи им почна да зборува: „Чувајте се да не ве прелаже некој!
Stih6 | Зашто мнозина ќе дојдат во Мое име, говорејќи дека сум Јас; и ќе прелажат мнозина.
Referenca: 6 | referenci: Ер 14,14 Јн 5,43
Stih7 | А кога ќе чуете за војни и гласови за војни, не плашете се; зашто сето тоа треба да се случи; но тоа уште не е крајот.
Referenca: 7 | referenci: Агеј 2,6 Дан 2,28
Stih8 | Ќе се дигне народ против народ, и царство против царство; а на некои места ќе има и земјотреси и глад. Тоа е почетокот на болките.
Referenca: 8 | referenci: Ис 19,2 26,17 Ер 4,31 2 Лет 15,6
Stih9 | Но вие чувајте се, зашто ќе ве предадат на судови; а по синагогите ќе ве бијат, и пред управници и пред цареви ќе бидете изведувани заради Мене, за сведоштво пред нив.
Referenca: 9 | referenci: 1,44 6,11 Мт 10, 17-18
Stih10 | И кај сите народи најнапред треба да се проповеда Евангелието.
Referenca: 10 | referenci: Мт 28,19 Рим 11,25
Stih11 | Кога, пак, ќе ве поведат, за да ве предадат, не грижете се однапред што ќе говорите, ниту размислувајте; туку она, што ќе ви се даде во тој час, тоа кажете го; не сте вие што ќе зборувате, туку Светиот Дух.
Referenca: 11 | referenci: Мт 10,19
Stih12 | И брат брата ќе предаде на смрт, и татко чедо, и ќе се дигнат децата против родителите, и ќе ги предадат на смрт.
Referenca: 12 | referenci: Мих 7,6 Мт 10,35
Stih13 | Ќе бидете намразени од сите заради Моето име; кој ќе претрпи до крај, тој ќе биде спасен.“
Referenca: 13 | referenci: Мт 5,11 10,22 Лк 6,22 Јн 15,18-21 16,2 1 Птр 4,14
Гнасниот пустошник
(Мт 24,15-28; Лк 21,20-24)
Stih14 | „А кога ќе видите дека гнасниот пустошник се сместил каде што не треба – кој чита, нека разбере – тогаш, оние што се во Јудеја, нека бегаат по планините;
Referenca: 14 | referenci: Дан 9,27 11,31 12,11
Stih15 | и кој е на покривот, да не слегува во куќата, ниту да влегува да земе нешто од куќата своја;
Stih16 | и кој е на нива, да не се враќа за да ја земе облеката своја!
Referenca: 16 | referenci: Лк 17,31
Stih17 | Но тешко на бремените и на оние што дојат во тие дни!
Referenca: 17 | referenci: Лк 23,29
Stih18 | Туку молете се, бегањето ваше да не биде зиме!
Stih19 | Зашто во тие дни ќе има мака, каква немало досега од почетокот на светов, што го создаде Бог, а и нема да има.
Referenca: 19 | referenci: Дан 12,1 Мт 24,21 Откр 16,18
Stih20 | И ако Бог не ги скратеше тие дни, тогаш не би се спасил ниеден човек; но заради избраните, кои ги избра Тој, ќе ги скрати дните.
Stih21 | Тогаш, ако ви каже некој: ,Еве, овде е Христос‘, или ,Ене, таму е‘, не верувајте!
Stih22 | Зашто, ќе се појават лажни христоси и лажни пророци, и ќе покажат знаци и чуда, за да ги прелажат, ако е можно, и избраните.
Referenca: 22 | referenci: 5 Мојс 13,2-4 Мт 24,11.24 2 Сол 2, 9-10 Откр 13,13-14
Stih23 | Но вие – чувајте се! Ете, сѐ однапред ви кажав!
Исусовото враќање
(Мт 24,29-31; Лк 21,25-28)
Stih24 | Во тие дни, по маките, сонцето ќе потемни и месечината нема да ја дава својата светлина,
Referenca: 24-25 | referenci: Ис 13,10 34,4 Ез 32,7-8 Јоил 2,10 3,4 4,15 Амос 8,9 Откр 6, 12-14 8,12
Stih25 | и ѕвездите небески ќе паѓаат, и силите, што се на небото, ќе попуштат.
Stih26 | И тогаш ќе Го видат Синот Човечки, како иде на облаци со голема сила и слава.
Referenca: 26 | referenci: 4 Мојс 11,25 Дан 7,13 7,14 Мт 8,20 Откр 1,7
Stih27 | Тогаш Тој ќе ги испрати ангелите Свои и ќе ги собере Своите избрани од четирите ветра, од крајот на земјата до крајот на небото.
Referenca: 27 | referenci: 5 Мојс 30,3-4 Ез 37,9 Зах 2,10 Неем 1,9
Споредба со смоквата
(Мт 24,32-35; Лк 21,29-33)
Stih28 | Со смоквата направете споредба: кога нејзините гранки се подмладуваат и пуштаат лисја, знаете дека е близу летото.
Referenca: 28 | referenci: 11,13 Мт 21,19
Stih29 | Па така и вие, кога ќе видите дека сето тоа се случува, знајте дека е близу, пред врата!
Referenca: 29 | referenci: Јк 5,9 Откр 3,20
Stih30 | Вистина ви велам: нема да помине овој род, додека сето тоа не се исполни.
Referenca: 30 | referenci: Мт 23,36
Stih31 | Небото и земјата ќе исчезнат, но зборовите Мои нема да исчезнат!“
Referenca: 31 | referenci: Мт 5,18 Лк 16,17
Денот и часот го знае само Отецот
(Мт 24,36-44)
Stih32 | „А за тој ден и час никој не знае, ни ангелите небесни, ниту Синот, а само Отецот.
Referenca: 32 | referenci: Мт 24,36 Дела 1,7 1 Сол 5,1-2
Stih33 | Внимавајте, бидете будни и молете се, зашто не знаете кога ќе биде часот.
Referenca: 33 | referenci: 14,38 Мт 24,42 Ефес 6,18
Stih34 | Како човек, кој заминувајќи, ја остава куќата своја и им дава власт на слугите свои, секому своја работа, на вратарот му заповеда да биде буден.
Referenca: 34 | referenci: Мт 25,14
Stih35 | Бидете будни, зашто не знаете кога ќе дојде домаќинот на куќата, приквечер ли, или на полноќ, или петлите кога ќе пропеат, или наутро,
Referenca: 35 | referenci: Мт 25,13
Stih36 | па да не дојде ненадејно и да ве затече како спиете.
Stih37 | Што ви зборувам вам, им го зборувам на сите: Бидете будни!“
Referenca: 37 | referenci: Мт 26,41
Глава14
Заговор против Исус
(Мт 26,1-5; Лк 22,1-2; Јн 11,45-53)
Stih1 | По два дни беше Пасха и празникот Бесквасници. А првосвештениците и книжниците сакаа да Го фатат на измама и да Го убијат;
Referenca: 14,1 | referenci: 2 Мојс 12,1-2 5 Мојс 16,1-8 Мт 12,14 Дела 9,29
Stih2 | но велеа: „На празникот не, за да не стане бунт меѓу луѓето.“
Stih3 | А кога беше Тој во Витанија, во куќата на Симон Лепрозниот, и седеше на трпеза, дојде една жена со шишенце скапоцен и чист нардов мирис и, кога го искрши шишенцето, го изли мирисот врз главата Негова.
Referenca: 3 | referenci: Мт 21,17 Лк 7,37
Stih4 | А некои негодуваа во себе и говореа:„Зошто мирисот да се растура?
Stih5 | Тоа можеше да се продаде за повеќе од триста денарии, и да им се раздадат на сиромасите.“ И негодуваа против неа.
Stih6 | Но Исус рече: „Оставете ја неа; зошто ја буните? Таа направи добро дело за Мене!
Stih7 | Сиромасите секогаш ги имате со вас и кога сакате, можете да им направите добро; но Мене Ме немате секогаш.
Referenca: 7 | referenci: 5 Мојс 15,11
Stih8 | Тоа што можеше, таа го направи: однапред го помаза телото Мое за погребение.
Referenca: 8 | referenci: 16,1 Јн 19,40
Stih9 | Вистина ви велам: каде и да се проповеда ова Евангелие, по целиот свет ќе се прикажува за нејзин спомен и тоа, што го направи таа.“
Referenca: 9 | referenci: 1,1 16,15 Мт 24,14 Кол 1,5- 6.23
Предавникот Јуда
(Мт 26,14-16; Лк 22,3-6)
Stih10 | Тогаш Јуда Искариот, еден од дванаесетте, отиде кај првосвештениците за да им Го предаде.
Referenca: 10 | referenci: Мт 26,2.47 Јн 6,71
Stih11 | А тие, штом чуја, се зарадуваа и ветија да му дадат пари. И бараше погодно време за да Го предаде.
Подготвување на Пасхалната вечера
(Мт 26,17-19; Лк 22,7-13)
Stih12 | Во првиот ден на Бесквасници, кога го колеа Пасхалното јагне, учениците Негови Му рекоа: „Каде сакаш да отидеме и да приготвиме, за да ја јадеш Пасхата?“
Referenca: 12 | referenci: 2 Мојс 12
Stih13 | И прати двајца од учениците Свои, па им рече: „Отидете в град; и ќе ве сретне еден човек, што ќе носи вода во стомна; одете по него.
Referenca: 13 | referenci: 1 Сам 10, 2-5
Stih14 | И каде што ќе влезе тој, кажете му на домаќинот: ‚Учителот прашува: каде е собата, во која ќе ја јадам Пасхата со учениците Свои?‘
Stih15 | И тој ќе ви покаже голема соба, послана, приготвена; таму згответе ни.“
Stih16 | И излегоа учениците Негови и дојдоа во градот, и најдоа како што им беше рекол, па ја приготвија Пасхата.
Исус го посочува својот предавник
(Мт 26,20-25; Лк 22,14; Јн 13,21-30)
Stih17 | А кога се стемни, Тој дојде со дванаесетте.
Stih18 | И кога седеа и јадеа, Исус им рече:„Вистина ви велам: еден од вас, што јаде со Мене, ќе Ме предаде.“
Referenca: 18 | referenci: Пс 41,9
Stih19 | Тие се разжалостија и почнаа еден по друг да прашуваат: „Да не сум јас?“
Stih20 | А Тој им одговори и рече: „Еден од дванаесетте е, што мака со Мене во чинијата.
Stih21 | Но Синот Човечки заминува, како што е пишано за Него. Само тешко му на оној човек, преку кого Синот Човечки ќе биде предаден; подобро ќе беше за тој човек, да не се беше родил!“
Referenca: 21 | referenci: Мт 8,20
Воспоставување на Причеста
(Мт 26,26-30; Лк 22,14-20; 1 Кор 11,23-26)
Stih22 | И кога јадеа, зеде Исус леб, го благослови, го прекрши, па им даде и рече:„Земете, јадете; тоа е Моето тело.“
Referenca: 22 | referenci: Мт 14,19 15,36
Stih23 | Потоа ја зеде чашата, заблагодари и им ја даде; и се напија од неа сите.
Referenca: 23 | referenci: 1 Кор 10,16
Stih24 | И им рече: „Тоа е Мојата крв на Новиот завет, која се пролива за мнозина.
Referenca: 24 | referenci: 2 Мојс 24,8 Зах 9,11 Евр 9,20
Stih25 | Вистина ви велам: Јас нема да пијам веќе од лозовиот плод сѐ до оној ден, кога ќе пијам нов во царството Божјо.“
Referenca: 25 | referenci: Ис 25,6 Лк 13,29
Stih26 | Па, откако испеаја благодарствена песна, се искачија на Маслиновата Гора.
Referenca: 26 | referenci: 11,1 Лк 22,39
Петар ќе се одрече од Исус
(Мт 26,31-35; Лк 22,31-34; Јн 13,36-38)
Stih27 | И им рече Исус: „Сите ќе се соблазните заради Мене во оваа ноќ, зашто е напишано: ‚Ќе го удрам пастирот и ќе се разбегаат овците.‘
Referenca: 27 | referenci: 6,34 Зах 13,7 Мт 5,29 26,56
Stih28 | Но после, кога ќе воскреснам, ќе отидам во Галилеја пред вас.“
Referenca: 28 | referenci: Мт 28,7.10.16
Stih29 | А Петар Му рече: „Дури и сите да се соблазнат, јас не!“
Stih30 | Му рече Исус: „Вистина, ти велам дека уште денес, во оваа ноќ, пред да запее петел двапати, ти трипати ќе се откажеш од Мене!“
Referenca: 30-31 | referenci: 14,71-72
Stih31 | Но тој уште повеќе тврдеше: „Ако треба дури и да умрам со Тебе, нема да се одречам од Тебе.“ И сите така рекоа.
Referenca: 31 | referenci: Јн 11,16
Молитвата во Гетсиманија
(Мт 26,36-46; Лк 22,39-46)
Stih32 | Пристигнаа во пределот, по име Гетсиманија; и им рече на учениците Свои: „Седете овде, додека отидам да се помолам!“
Referenca: 32 | referenci: Јн 18,1
Stih33 | И ги зеде со Себе Петар, Јаков и Јован; се замисли и почна да тагува,
Referenca: 33 | referenci: 5,37 9,2 Мт 17,1
Stih34 | па им рече: „Душата Ми е до смрт нажалена; останете тука и бидете будни!“
Referenca: 34 | referenci: Јона 4,9 Пс 42,5.11 43,5
Stih35 | И штом се оддалечи малку, се фрли на земја и се молеше, за да Го одмине овој час, ако е можно;
Referenca: 35 | referenci: Јн 12,27 13,1 17,1
Stih36 | и велеше: „Ава, Оче! Сѐ е можно за Тебе; отклони ја од Мене оваа чаша; сепак не како Јас што сакам, туку како Ти!“
Referenca: 36 | referenci: Мт 6,10 20,22 Јн 5,30 6,38 Рим 8,15 Гал 4,6
Stih37 | Па дојде и ги затече да спијат, и му рече на Петар: „Симоне, спиеш ли? Не можеше ли еден час да бидеш буден?
Stih38 | Бидете будни и молете се да не паднете во искушение: духот е бодар, но телото е слабо.“
Referenca: 38 | referenci: Мт 6,13 26,41 Лк 11,4 Рим 7,5
Stih39 | И пак отиде и се помоли, изговарајќи ги истите зборови.
Stih40 | А кога се врати, ги најде пак како спијат, зашто очите им беа натежнале; и не знаеја што да Му одговорат.
Referenca: 40 | referenci: Лк 9,32
Stih41 | И по третпат дојде и им рече: „Само спиете и почивате! Свршено е, дојде часот; еве, се предава Синот Човечки во рацете на грешници.
Referenca: 41 | referenci: Јн 2,4 7,30 12,23.27 13,1 17,1
Stih42 | Станете да одиме! Еве, наближи оној што Ме предава.“
Исусовото приведување
(Мт 26,47-56; Лк 22,47-53; Јн 18,3-12)
Stih43 | И веднаш, додека Тој сѐ уште говореше, Јуда, еден од дванаесетте, дојде, и со него многу народ со мечеви и со стапови, испратени од првосвештениците, книжниците и старешините.
Referenca: 43 | referenci: 14,10 Мт 10,4
Stih44 | А оној, што Го предаваше, им беше дал знак, велејќи: „Кого ќе Го целивам, Тој е: фатете Го и водете Го претпазливо!“
Stih45 | Па, кога дојде, веднаш се приближи до Него и рече: „Рави!“ И Го целива.
Referenca: 45 | referenci: 9,5 Лк 15,20
Stih46 | А тие ги кладоа рацете свои на Него и Го фатија.
Stih47 | Еден, пак, од оние, што стоеја таму, извади нож, го удри слугата на првосвештеникот и му го отсече увото.
Referenca: 47 | referenci: Јн 7,30.44 18,10.26
Stih48 | Исус им одговори и рече: „Зар како на разбојник сте излегле со ножеви и колови, за да Ме фатите?
Stih49 | Секој ден бев со вас во храмот и поучував, и не Ме фативте. Но, нека се исполнат Писмата.“
Referenca: 49 | referenci: Лк 19,47 21,37
Stih50 | И откако Го оставија, сите се разбегаа.
Referenca: 50 | referenci: 14,27 Зах 13,7 Јн 16,32
Stih51 | А по Него врвеше еден млад човек, наметнат со платниште на голо тело; и војниците го фатија.
Stih52 | Но тој, кога го остави платништето, побегна од нив необлечен.
Referenca: 52 | referenci: Амос 2,16
Исусовото сослушување пред Синедрионот
(Мт 26,57-68; Лк 22,54-55; 63-71; Јн 18,13-14; 19-24)
Stih53 | И Го доведоа Исус кај првосвештеникот, и се собраа таму сите првосвештеници, старешини и книжници.
Referenca: 53 | referenci: 11,27
Stih54 | А Петар врвеше по Него оддалеку и влезе внатре, во дворот на првосвештеникот; па седна со слугите и се грееше на огнот.
Stih55 | Првосвештениците и целиот Синедрион бараа сведоштва против Исус, за да Го убијат, и не наоѓаа.
Stih56 | Зашто мнозина лажно сведочеа против Него, но тие сведоштва не се сложуваа.
Stih57 | И станаа некои, па сведочеа лажно против Него, велејќи:
Stih58 | „Чувме кога Тој говореше: ‚Ќе го урнам овој ракотворен храм и по три дни ќе соѕидам друг, неракотворен.‘“
Referenca: 58 | referenci: 15,29 Јн 2,19.21 Дела 6,14 2 Кор 5,1
Stih59 | Но ни тоа нивно сведочење не беше еднакво.
Stih60 | И првосвештеникот, откако застана на средина, Го праша Исуса говорејќи:„Ништо ли не одговараш? Што сведочат овие против Тебе?“
Stih61 | Но Тој молчеше и ништо не одговараше. Првосвештеникот пак Го праша и Му рече: „Ти ли си Христос, Синот на Благословениот?“
Referenca: 61 | referenci: Ис 50,6-8 53,7 Мт 14,33 Рим 1,25 1 Птр 1,3
Stih62 | Исус рече: „Јас сум; и ќе Го видите Синот Човечки како седи од десната страна на Силата и како иде на облаците небески.“
Referenca: 62 | referenci: Пс 110,1 Дан 7,13 Мт 8,20
Stih63 | А првосвештеникот, пак, ја раскина облеката своја, рече: „Зошто ни се повеќе сведоци?
Referenca: 63 | referenci: 1 Мојс 37,30 Ест 4,1 Мт 26,65
Stih64 | Чувте како хули на Бога; што мислите?“ И сите тие се согласија дека заслужува смрт.
Referenca: 64 | referenci: 3 Мојс 24,16 Мт 9,3 Јн 19,7
Stih65 | А некои почнаа да плукаат на Него, да Му го покриваат лицето, да Го удираат и да Му велат: „Проречи!“ И слугите Го удираа по образите.
Referenca: 65 | referenci: 15,19 Ис 50,6 Мт 27,30
Петровото одрекување
(Мт 26, 69-75; Лк 22,56-62; Јн 18,15-18; 25-27)
Stih66 | Кога Петар беше долу во дворот, дојде една од слугинките на првосвештеникот,
Stih67 | па, штом го виде Петар како се грее, погледна во него и рече: „И ти беше со Исус од Назарет.“
Referenca: 67 | referenci: Дела 4,13
Stih68 | Но тој одрече, велејќи: „Не знам, ниту разбирам што говориш.“ И излезе надвор пред дворот и запеа петел.
Referenca: 68 | referenci: Мт 2,23
Stih69 | Слугинката, кога го виде повторно, почна да им зборува на оние што стоеја таму: „И овој е од нив!“
Stih70 | Тој пак одрече. Подоцна, оние, што стоеја таму, му рекоа на Петар: „Навистина, и ти си од нив; бидејќи си Галилеец, а и говорот ти е таков!“
Stih71 | А тој почна да се колне и се заколна: „Не Го познавам Овој Човек, за Кого говорите!“
Referenca: 71 | referenci: Дела 23,12.14.21
Stih72 | И по вторпат петел запеа. Петар се сети на зборовите, што му ги кажа Исус: „Уште пред двапати петел да запее, трипати ќе се одречеш од Мене.“ И почна да плаче.
Referenca: 72 | referenci: 14,30 Јн 13,38
Глава15
Исус пред Пилат
(Мт 27,1-2; 11-26; Лк 23,1-5; 13-25 Јн 18,28-19,16)
Stih1 | И веднаш утредента првосвештениците, со старешините и книжниците, и целиот Синедрион, одржаа состанок, па Го врзаа Исус, Го одведоа и Го предадоа на Пилат.
Referenca: 15,1 | referenci: 11,27 Лк 22,66
Stih2 | А Пилат Го праша: „Ти ли си Царот Јудејски?“ Тој одговори и рече: „Ти велиш.“
Referenca: 2 | referenci: Мт 2,2 21,5
Stih3 | И првосвештениците Го обвинуваа многу. Но, Тој не одговори ништо.
Stih4 | А Пилат пак Го праша и рече:„Ништо ли не одговараш? Гледаш колку многу сведочат против Тебе!“
Stih5 | Но Исус ништо веќе не одговори, така што Пилат се чудеше.
Referenca: 5 | referenci: 14,60-61 Ис 53,7 Лк 23,9 Јн 19,9 Дела 8,32
Stih6 | А на секој празник им ослободуваше по еден осуденик, кого што ќе го побараа.
Stih7 | И имаше еден човек, по име Варава, во окови заедно со придружниците, што во една буна извршиле убиство.
Referenca: 7 | referenci: Лк 23,19.25
Stih8 | И кога извика народот, почна да го моли Пилат да им го направи она, што го правел секогаш.
Stih9 | А тој им одговори и рече: „Сакате ли да ви Го пуштам Јудејскиот Цар?“
Stih10 | Зашто знаеше дека првосвештениците Го беа предале од завист.
Stih11 | Но првосвештениците го наговорија народот да бара да им го пушти Варава.
Referenca: 11 | referenci: Дела 3,14
Stih12 | Пилат, пак, им одговори и рече:„Што сакате да направам со Оној, што Го именувавте Цар Јудејски?“
Stih13 | Тие одново извикаа, велејќи:„Распни Го!“
Referenca: 13 | referenci: Дела 3,13 13,28
Stih14 | Пилат им рече: „Какво зло направил?“ Но тие уште посилно извикаа:„Распни Го!“
Referenca: 14 | referenci: Лк 23,41
Stih15 | Тогаш Пилат, сакајќи да му угоди на народот, им го пушти Варава, а Исус Го камшикуваше и Го предаде да Го распнат.
Referenca: 15 | referenci: Дела 5,40
Исусовите понижувања
(Мт 27,27-31; Јн 19,2-3)
Stih16 | Војниците, пак, Го одведоа внатре во дворот, односно во преторијата, и повикаа цела чета,
Stih17 | па Му облекоа багреница, и откако сплетоа трнов венец, Му го кладоа на главата;
Referenca: 17-19 | referenci: 10,34 Пс 22,7 44,14
Stih18 | и почнаа да Го поздравуваат: „Те поздравуваме, Царе Јудејски!“
Referenca: 18 | referenci: Мт 2,2
Stih19 | И Го удираа по главата со трска и плукаа на Него, Му се поклонуваа, паѓајќи на колена.
Referenca: 19 | referenci: Мих 4,14
Stih20 | А кога Го исмеаја, Му ја соблекоа багреницата, Му ја облекоа Неговата облека и Го поведоа да Го распнат.
Исусовото распнување
(Мт 27,32-44; Лк 23,26-43; Јн 19,17-27)
Stih21 | И го натераа некој си Симон Киринеец, таткото на Александар и на Руф, кој се враќаше од поле, да Му го носи крстот.
Referenca: 21 | referenci: Рим 16,13
Stih22 | Па Го одведоа на местото Голгота, што значи: место на черепи.
Referenca: 22 | referenci: Јн 19,17 Евр 13,12
Stih23 | И Му дадоа да пие вино со смирна, но Тој не зеде.
Referenca: 23 | referenci: Пс 69,21 Изреки 31,6
Stih24 | Тие што Го распнаа, ги разделија алиштата Негови, фрлајќи ждрепка кој што да земе.
Referenca: 24 | referenci: Пс 22,19 Јн 19,24
Stih25 | Беше третиот100 час, и Го распнаа.
Futnota100 | 5 15,25. Околу 9 часот.
Referenca: 25 | referenci: Мт 27,45
Stih26 | И имаше натпис за вината Негова:„Цар Јудејски.“
Stih27 | А со Него распнаа и два разбојника, едниот од десната Негова страна, а другиот од левата.
Referenca: 27 | referenci: 10,37 14,48
Stih28 | (И се исполни Писмото, кое вели:„И меѓу грешници Го ставија.“)
Referenca: 28 | referenci: Ис 53,12 Лк 22,37
Stih29 | А минувачите, вртејќи глава, Го хулеа и велеа: „Аха! Ти, што го уриваш храмот и за три дни го соѕидуваш,
Referenca: 29 | referenci: 14,58 Пс 22,7 109,25 Јов 16,4 Плач 2,15 Мт 26,61 Јн 2,19 Дела 6,14
Stih30 | спаси се Себеси и слези од крстот!“
Stih31 | Исто така и првосвештениците со книжниците Му се смееја и велеа:„Другите ги спасуваше, а Себе не може да се спаси!
Stih32 | Христос, Царот израелски, нека слезе сега од крстот, па да видиме и да поверуваме!“ Го хулеа и распнатите со Него.
Referenca: 32 | referenci: Лк 23, 39-43 Јн 6,30
Исусовата смрт
(Мт 27,45-46; Лк 23,44-49; Јн 19,28-30)
Stih33 | А во шестиот час101 настана темнина по целата земја, до деветтиот час.
Futnota101 | 6 15,33. Околу 12 часот.
Referenca: 33 | referenci: 2 Мојс 10,22 Ис 13,10 Амос 8,9
Stih34 | И во деветтиот час Исус извика гласно велејќи: „Елои, Елои, Лама савахтани?“ А тоа значи: „Боже Мој, Боже Мој, зошто Ме остави?“
Referenca: 34 | referenci: Пс 22,2 Мт 27,46
Stih35 | Некои од оние, што стоеја таму, штом го чуја тоа, рекоа: „Ете, го вика Илија!“
Referenca: 35 | referenci: 9,11-13 Мт 11,14
Stih36 | А еден отрча, натопи сунѓер во оцет, па како го закачи на трска, Му даваше да пие, велејќи: „Почекајте да видиме, ќе дојде ли Илија да Го симне.“
Referenca: 36 | referenci: 15,23 Пс 69,21 Мт 27,34 Лк 23,36
Stih37 | А Исус, пак, испуштајќи висок глас, издивна.
Stih38 | И завесата на храмот се расцепи на две, одозгора додолу.
Referenca: 38 | referenci: 2 Мојс 26,31-37 Евр 6,19 9,3.6-12 10,19-20
Stih39 | А стотникот, што стоеше спроти Него, кога виде дека Тој, откако извика така и издивна, рече: „Навистина Овој Човек бил Син Божји!“
Referenca: 39 | referenci: Мт 4,3 14,33 Јн 1,49 Дела 9,20
Stih40 | Имаше и жени што гледаа оддалеку; меѓу нив беше и Марија Магдалена, и Марија, мајката на малиот Јаков и на Јосија, и Саломија,
Referenca: 40 | referenci: 15,47 16,1 Лк 8,2 24,10
Stih41 | кои и тогаш, кога Тој беше во Галилеја, врвеа по Него и Му служеа, и многу други што беа дошле со Него во Ерусалим.
Исусовото погребување
(Мт 27,57-61; 23,50-56; Јн 19,38-42)
Stih42 | А кога се стемни веќе, бидејќи беше петок, односно ден спроти сабота,
Referenca: 42 | referenci: Мт 27,62
Stih43 | дојде Јосиф од Ариматеја, прочуен член на советот, кој и сам го очекуваше царството Божјо, се осмели да влезе кај Пилат и го замоли за телото Исусово.
Referenca: 43 | referenci: Лк 2,25.38
Stih44 | Пилат се зачуди дека Тој веќе умрел; и кога го извика стотникот, го праша дали одамна умрел.
Stih45 | Па штом дозна од стотникот, му го даде телото на Јосиф.
Stih46 | А Јосиф купи платно, Го симна и Го обви во плаштаница и Го положи во гроб, што беше издлабен во карпа и навали камен на гробната врата.
Referenca: 46 | referenci: Дела 13,29
Stih47 | А Марија Магдалена и Марија Јосиева гледаа каде Го полагаат.
Referenca: 47 | referenci: 15,40 16,1
Глава16
Христовото воскресение
(Мт 28,1-8; Лк 24,1-12; Јн 20,1-10)
Stih1 | Штом мина саботата, Марија Магдалена, Марија Јаковова и Саломија купија мириси, за да дојдат и да Го помазаат Исус.
Referenca: 16,1 | referenci: 15,40.47 Лк 24,10 Јн 19,40
Stih2 | И во првиот ден од седмицата, дојдоа на гробот многу рано, кога изгреваше сонцето,
Stih3 | па си зборуваа меѓу себе: „Кој ќе ни го одвали каменот од вратата на гробот?“
Referenca: 3 | referenci: Јн 11,38-39
Stih4 | И кога погледнаа, видоа дека каменот е одвален, а тој беше многу голем.
Stih5 | Штом влегоа во гробот, видоа еден млад човек, облечен во бели алишта, како седи од десната страна; и се уплашија многу.
Referenca: 5 | referenci: 9,3 Дела 1,10 Откр 7,9.13
Stih6 | А тој им рече: „Не плашете се! Вие Го барате Исус од Назарет, Распнатиот. Тој воскресна, не е овде! Еве го местото каде што беше положен.
Referenca: 6 | referenci: Ис.Н. 1,9 Ис 41,10 Мт 17,7 Јн 6,20 Дела 3,15 Откр 1,17
Stih7 | Но одете, кажете им на учениците Негови и на Петар дека Тој пред вас ќе отиде во Галилеја; таму ќе Го видите, како што ви беше рекол.“
Referenca: 7 | referenci: 14,28 Мт 26,32
Stih8 | Па, штом излегоа, побегнаа од гробот, зашто ги опфати страв и ужас, и никому ништо не рекоа, зашто се плашеа.
Referenca: 8 | referenci: 9,6 1 Кор 2,3
Исус ѝ се јавува на Марија Магдалена
(Мт 28,9-10; Јн 20,11-18)
Stih9 | А Исус, кога воскресна во првиот ден од седмицата, ѝ се јави најнапред на Марија Магдалена, од која беше истерал седум демони.
Referenca: 9 | referenci: Лк 8,2
Stih10 | Таа отиде и им јави на оние, што беа со Него и што плачеа и ридаа;
Referenca: 10 | referenci: Лк 24,9
Stih11 | Но тие, кога чуја дека е Тој жив и дека таа Го видела, не поверуваа.
Referenca: 11 | referenci: 1 Мојс 45,26 Мт 8,10 28,17 Лк 24,5.11.23.4 1
Исус им се појавува на двајца ученици
(Лк 24,13-35)
Stih12 | Потоа им се јави во друг лик на двајца од нив по пат, кога одеа в село.
Stih13 | И штом се вратија, тие им кажаа на другите; но и ним не им поверуваа.
Referenca: 13 | referenci: Мт 28,17
Исус им се појавува на единаесетмината Свои ученици
(Мт 28,16-20; Лк 24,36-49; Јн 20,19-23; Дела 1,6-8)
Stih14 | Најпосле им се јави на единаесетте, кога беа на трпеза, и ги укори за нивното неверие и тврдокорност, зашто не им поверуваа на оние, кои Го видоа воскреснат.
Referenca: 14 | referenci: 6,6 Дела 2,14 Рим 9,18 1 Кор 15,5
Stih15 | Па им рече: „Одете по сиот свет и проповедајте го Евангелието на секое создание.
Referenca: 15 | referenci: 13,10 Мт 24,14 Кол 1,23
Stih16 | Кој ќе поверува и се крсти, ќе биде спасен; а кој не поверува, ќе биде осуден.
Referenca: 16 | referenci: Јн 3,18.36 Дела 2,38 16,31
Stih17 | А знаците, на оние што ќе поверуваат, ќе им бидат овие: со Моето име ќе истеруваат демони; ќе говорат нови јазици;
Referenca: 17 | referenci: Дела 2,4 8,7 10,46 19,6 1 Кор 12,10.30 14,1-40
Stih18 | ќе фаќаат змии и ако нешто смртоносно испијат, нема да им наштети; на болни ќе полагаат раце и тие ќе оздравуваат.“
Referenca: 18 | referenci: Мт 9,18 Лк 10,19 Дела 4,30 28,3-6 1 Кор 12,9.27 1 Тим 4,14 Јк 5,14-15
Исусовото вознесение
(Лк 24,50-53; Дела 1,9-11)
Stih19 | А по разговорот со нив, Господ се вознесе на небо и седна од десната страна на Бога.
Referenca: 19 | referenci: Пс 110,1 Мт 22,44 Дела 1,2.11.22 1 Тим 3,16
Stih20 | Тие, пак, отидоа и проповедаа насекаде; и Господ го поткрепуваше словото нивно со чуда, што се јавуваа. Амин!
Referenca: 20 | referenci: Дела 14,3 Евр 2,3-4
